༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG5615
ImageGroup:
11KG5645
LCCN:
n/a
ISBN:
9789380359113
Title:
སྲོང་བཙན་ལོ་རྒྱུས་ཞིབ་འཇུག
srong btsan lo rgyus zhib 'jug
སྨན་ཤེར་བློ་གྲོས་
Author:
sman sher blo gros
Descriptor:
Original Publication:
Place:
printed from computerized input
Illo rgyus deb phreng ;3
dharamsala, h.p.
library of tibetan works and archives
2010
Publisher:
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
In/a
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 07/2010



ལོ་རྒྱུས་དེབ་ཕྲེང་། ༣
སྲོང་བཙན་ལོ་རྒྱུས་ཞིབ་འཇུག
སྨན་ཤེར་བློ་གྲོས།



ལོ་རྒྱུས་དེབ་ཕྲེང་། ༣
༄༅།། ཐུ་བྷོད་ཆེན་མོའི་བཙན་པོའི་དུས་སྐབས་
ཀྱི་བོད་ཀྱི་གནས་བབ་ལས་འཕྲོས་པའི་
སྲོང་བཙན་ལོ་རྒྱུས་ཞིབ་འཇུག
སྨན་ཤེར་བློ་གྲོས།
བོད་ཀྱི་དཔེ་མཛོད་ཁང་།



© 2010 Library of Tibetan Works & Archives.
All rights reserved
ཕྱི་ལོ་ ༢༠༡༠ ལོར་དཔར་ཐེངས་དང་པོ་བསྐྲུན།
- Series title:
Volume title:
Subject:
Author:
lo rgyus deb phreng Vol. III
srong brsan lo rgyus ’zib 'jug
A Study on Songtsen Gampo
Lokdun Mansher (sman sher blo gros)
ISBN: 978-93-80359-11-3
Published by the Library of Tibetan Works & Archives Dharamsala,
H.P. and printed at VEE ENN PRINT-O-PAC, A-5, Flatted Factory
Complex, Okhla Industrial Estate, Ph-III, New Delhi - 110020



དཀར་ཆག
，
，
，
，
，，
，
，
，
，
1
：
：
;
མཆོད་བརྗོད།
རབ་བྱེད་དང་པོ། བཙན་པོ་སྐུ་འཁྲུངས་པ་སོགས། ད་
༡༽ སྐུ་འཁྲུངས་པའི་སྐོར།།
༣༽ སྐུ་འཁྲུངས་འདས་ཀྱི་ལོ་ཚིགས་སོགས། "
༣༽ མཚན་གྱི་རྣམ་གྲངས། ་༌༌
རབ་བྱེད་གཉིས་པ། རྒྱལ་ཁྲིར་འཁོད་པ་དང་རྒྱལ་ས་ལྷ་ལྡན་དུ་སྤོས་ཤིང་བོད་ཡུལ་
གཅིག་གྱུར་བྱས་པ།།
༡༽ རྒྱལ་ཁྲིར་འཁོད་པ། ས་
༢༽ རྒྱལ་ས་སྐྱིད་ཤོད་དུ་སྤོས་པ། །
༣༽ སུམ་པ་སོགས་དབང་འོག་ཏུ་བསྡུས་པ། ་་༌
༤༽ འ་ཞ་དབང་འོག་ཏུ་བསྡུས་པ། ་་་་་་་་་
༥༽ ཞང་ཞུང་དབང་དུ་བསྡུས་པ།་
པ༽ འཇང་ཡུལ་མངའ་འོག་ཏུ་བསྡུས་པ། ་་་་་
༧༽ གྲུ་གུ་མངའ་འོག་ཏུ་བཅུག་པ། འབའ་འབའ་
རབ་བྱེད་གསུམ་པ། བོད་ཡིག་གསར་དུ་བཏོད་པ། ་་༌
༡༽ བོད་ཡིག་གསར་དུ་བཏོད་པའི་བརྒྱུད་རིམ། ་༌་
༢༽ བོད་ཡིག་གི་ཐུན་མིན་གྱི་ཁྱད་ཆོས། ་
རབ་བྱེད་བཞི་པ། དྲག་པོའི་སྟོབས་ཤུགས་ལ་བརྟེན་ནས་རྒྱ་བལ་གྱི་སྲས་མོ་
ཁབ་ཏུ་བསུས་པ། །
མ༌ ༨༣ -



iv
སྲོང་བཙན་ལོ་རྒྱུས་ཞིབ་འཇུག
༡༠༩
༡༠༩
༡༢༤
༡༣༤
༡༣༩
བསམས༌ ༡༤༥
༡༽ གཉེན་འབྲེལ་གྱི་ལམ་ཕྱོགས་ཕྱི་བསྐྱོད་བྱེད་དགོས་པའི་རྒྱབ་ལྗོངས། པ་ས་བདས་བ་བ་བ་ ༨༣
༢༽ བལ་ཡུལ་གྱི་སྲས་མོ་ཁབ་ཏུ་བསུས་པ། ་
འབའ་བ་བདའ་བ་ ༨༦
༣༽ རྒྱ་བཟའ་ཀོང་ཇོ་ཁབ་ཏུ་བསུས་པ། འབའ་
རབ་བྱེད་ལྔ་པ། ཆབ་སྲིད་དང་། དཔལ་འབྱོར། དམག་དོན། ལྷ་ཆོས་བཅས་ཀྱི་
ཁྲིམས་སྲོལ་གཏན་ལ་ཕབ་པ། ་་༌་་
༡༽ བཀའ་ཁྲིམས་གསར་བཏོད་བྱས་པ། ་་
༢༽ སྲིད་འཛིན་གྱི་དཔོན་རིགས་རིམ་གྲས་ཕྱེས་པ། བཀའ་
༡༡༤
༣༽ སྲིད་འཛིན་ས་ཁུལ་ཁག་བགོ་དབྱེ་བྱས་པ། ་་་་་་་
༤༽ སྲིད་སྲུང་དམག་མི་རྩ་འཛུགས་གནང་བ།
༥༽ ཁྲིམས་འཛིན་དང་ཁྲིམས་ཞིབ་ཀྱི་རིམ་པ། ཨ་
༦༽ དཔལ་འབྱོར་ཐོན་སྐྱེད་དང་ཕྱི་ནང་ཚོང་འབྲེལ། ་
༧༽ རྗེ་བློན་ཚོགས་འདུ་སྐོང་ཚོགས་བྱེད་རིམ། ་༌
དབས་༌ ༡༥༢
རབ་བྱེད་དྲུག་པ། ཆོས་ལུགས་དང་རིག་གནས།་་་་་་་
༡༽ བོད་དུ་ཆོས་ལུགས་དང་རིག་གནས་འཕེལ་རྒྱས་བྱུང་རིམ། ་་འབར་བ་
༢༽ རིག་པའི་གཞུང་ལུགས་ལ་བརྟེན་ནས་སློབ་བུ་མང་དུ་བསྐྱེད་སྲིང་མཛད་པ། ་་་་ ༡༦༤
༣༽ གཞུང་ལུགས་གསར་རྩོམ་དང་ཕབ་བསྒྱུར་མཛད་པ། ་་་་་་་་་་་་
༤༽ ཆོས་ཁྲིམས་གཏན་ལ་ཕབ་པ་དང་གཙུག་ལག་ཁང་བཟོ་བསྐྲུན་གྱིས་
ནང་ཆོས་དར་སྤེལ་དུ་བཏང་བ། །
༡༧༡
རབ་བྱེད་བདུན་པ། བཟོ་རིག་ལག་རྩལ་རྒྱུན་འཛིན་དང་བསྡུ་ལེན་གནང་བ། ་་་་་་ ༡༧༥
༡༽ ཕོ་བྲང་གསར་དུ་བཞེངས་པའི་བཟོ་བཀོད། ་ བབས་བས་འདའ་བ་ཟབ༌ ༡༧༥
༢༽ ར་ས་འཕྲུལ་སྣང་གི་གཙུག་ལག་ཁང་བཟོ་སྐྲུན་གནང་བའི་སྐོར།་་་་
༣༽ རྒྱ་སྟག་ར་མོ་ཆེའི་གཙུག་ལག་ཁང་གསར་དུ་བསྐྲུན་པ། ་་་བའ་འབའ་པ་འབའ་འབའ་བ་ཟ་བ་
༩༽ བཟོ་རིག་ལག་རྩལ་སོགས་ཀྱི་ཐད་རྒྱ་བལ་གྱི་སྲས་མོ་གཉིས་ལས་སུ་ཞིག་
འཇོན་ཐང་དང་བརྩི་མཐོང་ཆེ་ཤོས་ཡིན་ནམ། ་་
༥༽ གསེར་དངུལ་གྱི་ཊཾ་ཀ་གསར་དུ་བཏོད་པ། ་
ཨ་་་ ༡༥༩
༡༥༩
བས་བབ་བས ༡༦།
1
，
1
1
བབ་འབབ་བབ་ ༡༩༦



དཀར་ཆག
v
བསམས་པས་འབབ་འབབ་བབ་
་་་་་༢༠༩
༧ot ཡབབབསམ་
4AAAAAAAAAகட்க
MASALAAAAAAAAAAAAAAக்காக்கக்க்க்க்க்க்A
བས་ ༢༡༥
བསམས་ན་
" ཞ༡༧
བསམས་
ས་ ༢༡༩
ནས་བསད་ནEtete-
་
ཨ༢༢༩
མན་
་་་་་་་་་་་་ ༣༣༠
GE བ
ཁ་བ་ ༢༢༣
བསམ་བསམ་
༌ ༢༣༦
རབ་བྱེད་བརྒྱད་པ། འབངས་མི་སེར་གྱི་འཚོ་བ་དྲོ་སྐྱིད་ལྡན་པར་མཛད་པ། ་་་་་་་ ༢༠༣
རབ་བྱེད་དགུ་པ། དྲག་པོའི་དཔུང་དམག་ཕྱི་བསྐྱོད་བགྱིས་པ། ་་
༡༽ རྒྱ་ནག་ཏུ་བསྐྱོད་པ། ཡག་
༢༽ བལ་ཡུལ་ལ་དམག་དྲངས་ཚུལ།་
༣༽ རྒྱ་གར་ལ་དམག་དྲངས་ཚུལ། ་༌༌
༤༽ ལི་ཡུལ་དུ་དམག་དྲངས་ཚུལ།
༥༽ ཏ་ཟིག་དང་ཕྱི་འབྲེལ་བཟུང་བ། ་་
༌ ༢༢༣
རབ་བྱེད་བཅུ་པ། གསང་བའི་དམག་དོན་གྱི་ཐད་མྱུལ་ཞིབ་འདྲ་མིན་སྤྱད་པ། ་་༌་་་་
༡༽ དགྲ་ཕྱོགས་ཀྱི་མི་སྣ་རང་ཕྱོགས་སུ་བཀུག་པ།་
༢༽ གཞུང་ཕྱོགས་ཀྱི་ཕོ་ཉ་བཀོལ་པ། ་
༣༽ གཞུང་ཕྱོགས་ཀྱི་གཉེན་འབྲེལ་བཟུང་བ། བདག་དང་འདང་
༤༽ མཐའ་མཚམས་སུ་སོ་སྲུང་བཙུགས་པ། ་་་བའ་འབའ་
རབ་བྱེད་བཅུ་གཅིག་པ། གཡུལ་འགྱེད་ཁྲོད་ཕྱི་ནང་དུ་ཕོ་ཉ་འགྲོ་འོང་གཙོས་བརྡ་
ཐབས་འདྲ་མིན་གྱིས་གནས་འཕྲིན་གཏོང་སྟངས། "
༡༽ ཕོ་ཉ་འགྲོ་འོང་། བཀའ་བ་
༢༽ མེ་བརྡ་གཏོང་ཚུལ། ་༌
༣༽ དགྲ་ཆ་གྲོགས་ཆའི་སྒར་སྐད།འ་དང་བའ་འབའ་
༤༽ མདའ་མོར་བརྟེན་ནས་བརྡ་གཏོང་ཚུལ། ་༌༌
༥༽ དར་རྔ་དུང་གསུམ་ལ་བརྟེན་ནས་བརྡ་གཏོང་ཚུལ། ་་་་
རབ་བྱེད་བཅུ་གཉིས་པ། ནོར་སྐལ་གཏེར་དུ་སྦས་པ། །
རབ་བྱེད་བཅུ་གསུམ་པ། བཙན་པོ་སྐུ་གྲོངས་པ་སོགས། །
མཇུག་གཏམ།
༡༽ བོད་ཀྱི་བཙན་པོ་རིམ་བྱོན་གྱི་རེའུ་མིག ་༌
༢༽ བོད་ཀྱི་རྒྱལ་རབས་ཡིག་ཆ་འགའ། ་་
கககககக
க்க
Haasasகாக்க
•ས་
བ༌ ༢༣༩
கககககககககாகாயாகம்
ANNAMANNAAHAANAக்காகககககககககககககக
དབས་ས ༢༤༡.
སམ་
བ
བསམ་
༢༤༣
ནན.
.
༢༤༤
བསམ་
ཕབབབབབབབ་བབ་
༢༤༦
ནན་
འ་༢༤༩
t
s
==
པས་ཨ ༢༦༡
FE.
ས་ལ་
་༌༢༦༧
-
-
-
--
--
-
༦ et སམ་བསམ
-
བ ༢༨༡



དཔར་སྐྲུན་གསལ་བཤད།
༄༅། །གངས་ལྗོངས་སྐྱེ་འགྲོ་ཀུན་གྱིས་ཤིན་ཏུ་བཀུར་འོས་ཆོས་རྒྱལ་སྲོང་བཙན་
སྒམ་པོ་ནི་བོད་དུ་བཙན་པོ་མང་དུ་བྱུང་བ་ཀུན་གྱི་ནང་ནས་ཆེས་ཕུལ་དུ་བྱུང་ཞིང་ཆོས་
སྲིད་ཀྱི་བྱ་བ་གང་ལའང་མཁས་པ་ཞིག་ཡིན། ཁོང་གི་མཛད་རྗེས་གཙོ་བོ་ནི། དགུང་
ལོ་ཆུང་ངུའི་དུས་ནས་རྒྱལ་སྲིད་བཞེས་ཤིང་ཕྱི་ནང་དུས་ཟིང་ལྷིང་འཇགས་སུ་བཏང་
སྟེ་བོད་ཁམས་གཅིག་གྱུར་མཛད་ཅིང་། རིམ་བཞིན་རྒྱ་བསྐྱེད་ཀྱང་མཛད་པ། ལྷག་
པར་གནས་དུས་དབང་གིས་བོད་ཀྱི་རྒྱལ་ས་ལྷ་སར་སྤོས་ནས་འཛུགས་སྐྲུན་རྒྱ་ཆེར་མཛད་
པ༑ འཛམ་གླིང་ཐོག་ཆེས་སྔོན་ཐོན་གྱི་གྲས་སུ་སླེབས་པའི་བོད་ཡིག་གསར་གཏོད་
མཛད་པ། ཁྲིམས་སྲོལ་གཏན་ལ་ཕབ་ནས་རྒྱལ་ཁམས་བདེ་བར་བསྐྱངས་པ། སྲིད་འཛིན་
ས་ཁུལ་གསལ་པོར་དབྱེ་བའི་ཁར་སྲིད་དང་དམག་གི་སྒྲིག་གཞི་དང་། དཔོན་རིགས་
ཁག་གི་འགན་དབང་གཏན་ལ་ཕབ་པ། ཞིང་འབྲོག་ཐོན་སྐྱེད་གོང་དུ་སྤེལ་བའི་བྱ་ཐབས་
ལག་བསྟར་མཛད་པ། མི་རིགས་གཞན་དང་ཁྱིམ་མཚེས་རྒྱལ་ཁབ་དབར་མཛའ་མཐུན་
གྱི་འབྲེལ་བ་བཙུགས་ནས་བོད་རང་གི་སྲིད་འབྱོར་རིག་གསུམ་དར་སྤེལ་དང་། ལྷག་
པར་ཐུབ་པའི་བསྟན་པ་རིན་པོ་ཆེ་ཐོག་མར་སྤེལ་བར་མཛད་པ་བཅས་ཡིན་ཞེས་ལོ་རྒྱུས་
སྔོན་འགྲོ་འཕྲུལ་གྱི་ལྡེ་མིག་ཏུ་བགྲངས་པ་ལྟར་ལགས་ཤིང་། ཆོས་རྒྱལ་ཆེན་པོ་ཁོང་
དང་ཁོང་གི་མཛད་རྗེས་རྣམས་དཔྱོད་ལྡན་སྐུ་ཞབས་སྨན་ཤེར་བློ་གྲོས་ལགས་ནས་འབད་
འབུངས་དང་སྤྲོ་སེམས་ཆེན་པོས་བརྩམས་གནང་བའི་ཐུ་བྷོད་ཆེན་མོའི་བཙན་པོའི་དུས་



viii སྲོང་བཙན་ལོ་རྒྱུས་ཞིབ་འཇུག
སྐབས་ཀྱི་བོད་བཙན་པོའི་ལོ་རྒྱུས་ཞིབ་འཇུག་ཅེས་པའི་དེབ་འདིའི་ནང་འཁོད་ཡོད་
སྟབས་དམིགས་བསལ་འགྲེལ་བརྗོད་ཀྱི་ངལ་བ་མ་བྱས་ཤིང་། དེབ་ཐེར་འདི་ཉིད་
བོད་ཀྱི་དཔེ་མཛོད་ཁང་གི་ལོ་རྒྱུས་དེབ་ཕྲེང་གསུམ་པར་དཔར་སྐྲུན་ཞུ་ཐུབ་པར་དགའ་
སྤྲོ་ཆེན་པོ་བྱུང་། །
སྐྱེས་སྦྱངས་ཀྱི་ཡོན་ཏན་དང་རང་རེ་བོད་ཀྱི་རིག་གཞུང་གསོ་སྐྱོང་གི་བྱ་བར་
མ་བསྐུལ་དང་བླངས་ཀྱི་འགན་འཁུར་ལེན་པའི་བོད་ཀྱི་གཞོན་སྐྱེས་དེབ་འདིའི་རྩོམ་
པ་པོ་སྨན་ཤེར་བློ་གྲོས་ལགས་ལྟ་བུར་རྗེས་སུ་ཡི་རང་གི་ལེགས་སོ་དང་། མ་འོངས་
པར་ཡང་རང་དོན་རང་གཅེས་ཀྱི་སྒོ་ནས་རང་རེ་བོད་ཀྱི་ཐུན་མིན་རིག་གཞུང་ལ་བདག་
གཅེས་དང་། འཕྲལ་ཕུགས་ཀྱི་བདེ་སྐྱིད་ལ་སྨན་པའི་ཕྱིའི་ཤེས་བྱ་ནང་འདྲེན་སོགས་
ཀྱི་བྱ་བར་ལྷོད་མེད་ཀྱི་ཐོག་ནས་མི་རིགས་ཀྱི་ལ་རྒྱ་དགུང་དུ་འདེགས་དགོས་པའི་
རེ་སྨོན་བྱེད་བཞིན་པ་བཅས། བོད་ཀྱི་དཔེ་མཛོད་ཁང་གི་འགན་མིང་འཛིན་པ་གྱི་
ནི་བ་ལྷག་རྡོར་གྱིས་ ༢༠༡༠ ཕྱི་ཟླ་ ༣ པའི་ཚེས་ ༡༧ བཟང་པོར་བྲིས།



རྩོམ་པ་པོའི་མཚམས་སྦྱོར་གྱི་གཏམ།
༄༅།། བགྲང་བྱ་ཉི་ཤུ་ལྷག་གི་རིང་ཕྲན་གྱི་རིག་གནས་འཚོ་བའི་ཁོར་ཡུག་ཁྲོད་དུ་
སློབ་སྦྱོང་དང༌། དཔྱད་གླེང་། དཔེ་ཀློག་དང་བསམ་གཞིགས་བཅས་ཀྱི་གོ་རིམ་ངེས་
ཅན་ཞིག་བརྒྱུད་པའི་རང་ངོས་ཀྱིས་འབད་བརྩོན་དང་། འཚོ་གནས་ཀྱི་ཁོར་ཡུག་ཙམ་
མ་ཟད་རིག་གནས་བསམ་བློའི་ཐད་ནས་ཀྱང་འཕོ་འགྱུར་གྱི་མགྱོགས་ཚད་ཆེས་ཆེ་བའི་
བོད་ཀྱི་རིག་གནས་བསམ་བློའི་ཁོར་ཡུག་གི་རྒྱབ་ལྗོངས་གསར་པའི་འོག གཞི་ནས་
ཐུ་བྷོད་མི་རིགས་གཅིག་གྱུར་དང་བོད་བཙན་པོའི་རྒྱལ་ཁབ་གསར་འཛུགས་བྱེད་མཁན་
གྱི་བཙན་པོ་སྲོང་བཙན་སྒམ་པོའི་ལོ་རྒྱུས་ཀྱི་དེབ་ཐེར་ཞིག་གསར་རྩོམ་བྱེད་རྒྱུའི་ཆོད་
སེམས་དང་རེ་བའི་རྨི་ལམ་ཞིག་གི་མགོ་དངོས་སུ་བཟུང་བ་ཡིན།
ངའི་བསམ་འདུན་དེའི་རྒྱབ་ལྗོངས་གཙོ་བོ་ནི། བོད་དང་ཧི་མ་ལ་ཡའི་རི་རྒྱུད་
ལས་མགོ་བཟུང་སྟེ་གླིང་ཆེན་དང་རྒྱལ་ཁོངས་མང་པོ་ཞིག་ཏུ་བཙན་པོ་ཁོང་གི་མཚན་
སྙན་དང་བྱུང་རབས་དག་གཏམ་རྒྱུད་ཙམ་དུ་ད་ལྟའི་བར་གནས་པ་དང་། ལྷག་པར་
དུ་སྔོན་བྱོན་མཁས་པས་མཛད་པའི་ཆོས་འབྱུང་དང་། གདན་རབས། དེབ་ཐེར།
རྣམ་ཐར། དཀར་ཆག་དང་ཡིག་ཚང་སོགས་མང་དག་ཅིག་ཏུ་ཆེ་བརྗོད་ཀྱི་ཕྱིར་བཙན་
པོ་ཁོང་གི་ལོ་རྒྱུས་དེ་རྒྱུན་སྲོལ་གྱི་རབ་བྱེད་ཅིག་ཏུ་བཀོད་དང་འགོད་བཞིན་པ་དང་། དེ་
བཞིན་དུ་ད་ལྟའི་སྐབས་སུའང་བཙན་པོ་ཁོང་དང་འབྲེལ་བའི་ལོ་ཚིགས་ཀྱིས་མཚོན་



x
སྲོང་བཙན་ལོ་རྒྱུས་ཞིབ་འཇུག
པའི་སྡེ་ཚན་ཉུང་ཤས་ཐད་ཞིབ་འཇུག་ཆེད་རྩོམ་འབྲི་མཁན་ཡང་མི་ཉུང་བ་ཞིག་ཐོན་
བཞིན་ཡོད་ནའང་། སྤྱི་ཡོངས་ཀྱི་ཆ་ནས་ད་ལྟའི་བར་ཐོན་པའི་བཙན་པོ་ཁོང་གི་ལོ་
རྒྱུས་ཀྱི་བཤད་སྲོལ་ནི། ལོ་རྒྱུས་རིག་པའི་རྣམ་གཞག་ལས་རིང་དུ་བརྒལ་བ་ཙམ་
མ་ཟད་རྒྱ་ཁྱོན་དོག་ཅིང་འགལ་འདུའི་ཆ་ཤིན་ཏུ་མང་བ་ཞིག་སྟེ། རྒྱ་ནག་ཐང་རྒྱལ་
རབས་ཀྱི་གོང་མ་ཐང་ཐེ་ཙུང་དང་བལ་ཡུལ་གྱི་རྒྱལ་པོ་འོད་ཟེར་གོ་ཆ་གཉིས་ཀྱི་སྲས་
མོ་ཟུང་ཁབ་ཏུ་བསུས་པ་དང་། བཙུན་མོ་གཉིས་ཀྱིས་ཕན་ཚུན་བར་ཕྲག་དོག་དང་
ཆེན་ཆུན་གྱི་གོ་ཐོབ་རྩོད་ལེན་བྱས་ཚུལ། བཙུན་མོ་དེ་གཉིས་སྒྲོལ་མ་དཀར་ལྗང་
གི་སྤྲུལ་པ་ཡིན་ཚུལ། བཙན་པོ་ཁོང་ཐུགས་རྗེ་ཆེན་པོའི་སྤྲུལ་པ་ཡིན་པ། ར་ས་
འཕྲུལ་སྣང་དང་རྒྱ་སྟག་རྭ་མོ་ཆེའི་གཙུག་ལག་ཁང་གསར་དུ་བཞེངས་ཚུལ། མགར་
སྟོང་བཙན་གྱིས་རྒྱ་ནག་ཏུ་བཙུན་མོ་སློང་སྐབས་རྒྱལ་ཁབ་གཞན་གྱི་ཕོ་ཉ་དང་མཉམ་
དུ་རིག་རྩལ་འགྲན་བསྡུར་བྱས་ཚུལ། འབྲི་ཡི་སེ་རི་གུང་སྟོན་གྱིས་མགར་ལ་ཕྲག་
དོག་བྱས་ཚུལ། རྒྱ་མོ་བཟའ་དང་བློན་ཆེན་མགར་བར་གསང་འབྲེལ་བྱུང་ཚུལ། རྒྱ་
མོ་བཟའ་ལ་བྱ་ཕྲུག་སྐྱེས་ཚུལ། བཙན་པོ་དང་མགར་སྟོང་བཙན་བར་འགལ་བ་བྱུང་
ཚུལ། བློན་ཆེན་མགར་ལ་ཉེས་ཆད་ཕོག་ཚུལ། བཙན་པོ་སྐུ་གཤེགས་སྐབས་རང་
བྱུང་ལྔ་ལྡན་གྱི་ཞལ་དུ་ཐིམ་ཚུལ་སོགས་མདོར་ན་ལོ་རྒྱུས་དེ་དག་བཙན་པོ་རང་གི་
ཁྱིམ་རྒྱུད་དང། ནང་འཁོར་གྱི་འགལ་བ། སྤྲུལ་བསྒྱུར་སྣ་ཚོགས་ཀྱི་སྐོར། དེ་
བཞིན་བཙུན་མོ་བསུ་ལེན་དང་། ལྷ་ཁང་བཞེངས་བསྐྲུན། མཐའ་མར་བཙན་པོ་
ཡབ་ཡུམ་ལྷའི་ཞལ་དུ་ཐིམ་ཚུལ་ཙམ་ཁོ་ནའི་ངང་ལྷག་འདུག་པས་ལོ་རྒྱུས་རིག་པའི་
ལྟ་ཚུལ་དང་མི་མཐུན་པ་དང་། ལོ་རྒྱུས་ཕྱོགས་བསྡོམས་ཀྱི་ཁྱབ་ཁོངས་དུམ་བཅད་
དུ་སོང་བ། ལོ་རྒྱུས་ལ་རྣམ་རྟོག་གི་ཚོན་རིས་འདྲེས་པའི་འགྲེལ་བརྗོད་སྣ་ཚོགས་
བྱས་པ་འདིས་བཙན་པོ་ཁོང་གི་དཔའ་མཛངས་ཐབས་མཁས་ཀྱི་མཛད་རྗེས་རབ་རིབ་



རྩོམ་པ་པོའི་མཚམས་སྦྱོར་གྱི་གཏམ།
xi
ཏུ་བཏང་བར་མ་ཟད་བོད་ཀྱི་ལོ་རྒྱུས་ཧྲིལ་པོར་འཁྱོག་གཟུགས་ཆེན་པོ་ཞིག་བྲིས་འདུག་
པ་འདིས། རྒྱ་ནག་དང་ཕྱི་གླི ང་པའི་ཞིབ་འཇུག་པ་དང་། བོད་རང་ཉིད་ཀྱི་ལོ་རྒྱུས་
སློབ་གཉེར་པ་དང་དཔྱོད་གླེང་པ་སོགས་ལ་གཟི་བརྗིད་དང་སྤོབས་པས་ཁེངས་པའི་ལྟ་
ཚུལ་ཞིག་འཇོག་རྒྱུའི་ཚབ་ཏུ། ཧ་ཅང་ཁྱབ་ཆུང་བ་དང་གུ་དོག་པའི་རིག་བྱེད་ཀྱི་
གཏམ་རྒྱུད་ལྟ་བུ་ཞིག་གི་བག་ཆགས་ཤིག་འཇོག་བཞིན་ཡོད། དེའི་ཕྱིར་ཕྲན་རང་
བོད་རིག་པར་སློབ་སྦྱོང་དང་ལྷག་པར་ཉམས་ཞིབ་པ་ཞིག་ལ་བརྟེན་ཆ་མ་ཚང་བ་དང་།
གོ་རིམ་མེད་པ། དགོས་ངེས་དོར་ཏེ་མི་དགོས་པ་གླེང་བའི་ལྟ་ཚུལ་དང་དེ་ལས་བྱུང་
བའི་འགྲེལ་བརྗོད་ཀྱི་ཁྱབ་ཁོངས་ལས་བརྒལ་ཏེ། བཙན་པོ་གང་ཉིད་ནི་ཤེས་རིག་
ལོ་རྒྱུས་ཀྱི་ངོས་ནས་བལྟས་ན་རྒྱལ་བ་ཤཱཀྱ་མུ་ནེའི་བསྟན་པ་བྱུང་འཕེལ་གྱི་ལོ་རྒྱུས་
དང་། ས་བབ་དང་། རྒྱལ་ཁོངས་ཀྱི་ངོས་ནས་འཛམ་གླི ང་གསུམ་པར་འབོད་པའི་
ཨེ་ཤ་ཡའི་ལོ་རྒྱུས་སྟེང་ཕྱི་འབྲེལ་དང་། དཔུང་བསྐྱོད། རིག་གནས་ཀྱི་འཕེལ་ཕྱོགས་
གསར་པའི་ཕྱོགས་སྟོན། སློབ་སྦྱོང་དང་གཉེན་འབྲེལ། བཟོ་ཚོང་གི་བྱ་གཞག་སྣ་
མང་སྒོ་འབྱེད་དང་གསར་གཏོད་བྱས་པ། ལྷག་པར་དུ་ཐུ་བྷོད་ཆེན་མོའི་བཙན་པོའི་
རྒྱལ་ཁབ་གསར་འཛུགས་དང་། ཐེག་པ་ཆེན་པོའི་ཆོས་ཀྱི་ལམ་སྲོལ་གསར་དུ་ནང་
འདྲེན་ཞུས་པ། སྒྲ་སྦྱོར་གྱི་ཡི་གེ་དང་གཞུང་ལུགས་ཀྱི་སྲོལ་ཐོག་མར་ཕྱེས་པ། ཤེས་
རིག་གི་དཔལ་ཡོན་སྣ་མང་སྡུད་ལེན། དྲག་པོའི་དམག་གི་སྒྲིག་འཛུགས་དང་དཔུང་
བསྐྱོད། ཤར་གླི ང་དང་ནུབ་འབྲེལ་གྱི་ཕྱི་འབྲེལ་ཐབས་བྱུས་འཛིན་སྤེལ། ཁྲིམས་
ལུགས་དང་སྒྲིག་འཛུགས། བཟོ་ལས་དང་དཔལ་འབྱོར་གྱི་ལམ་ལུགས་བསྒྱུར་བཅོས།
མངའ་ཁོངས་རྒྱ་བསྐྱེད་དང་ས་མཚམས་བརྟན་སྲུང་གི་སྲིད་ཇུས་ཀྱི་རིམ་པ་སོགས་
འགྲོ་བ་མིའི་ཤེས་རིག་དང་དཔལ་ཡོན་འཕེལ་རྒྱས་ཀྱི་ལོ་རྒྱུས་དང་འབྲེལ་བའི་གནས་
ཚུལ་མང་དག་ཅིག་ལ་ཕྱོགས་ཡངས་པོ་ཞིག་དང་སྣེ་ཟུར་མང་པོ་ཞིག་ནས་ངོས་འཛིན་



xi སྲོང་བཙན་ལོ་རྒྱུས་ཞིབ་འཇུག
དང་ཕྱོགས་བསྡོམས་བགྱིས་ཏེ། བོད་ཙམ་མ་ཡིན་པར་གླི ང་ཆེན་ཨེ་ཤ་ཡའི་ཆབ་
དཔལ་རིག་གསུམ་གྱི་འཕེལ་རིམ་ལོ་རྒྱུས་ནང་གི་ཁོང་གི་མཛད་རྗེས་ཀྱི་ངོ་བོ་གསལ་
འདོན་བྱེད་རྒྱུ་དེ་བཙན་པོ་སྲོང་བཙན་སྒམ་པོའི་ལོ་རྒྱུས་ལ་ཤེས་རྟོགས་དང་ཞིབ་འཇུག་
གི་མགོ་འཛིན་ས་ཞིག་ཏུ་ཕྲན་གྱིས་བཙན་པོ་ཁོང་གི་ལོ་རྒྱུས་ལ་ཞིབ་འཇུག་བགྱིས་
པའི་བརྒྱུད་རིམ་ལས་བྱུང་བའི་ལྟ་བ་དང་རིང་ལུགས་སྲ་འཐས་སུ་གྲུབ་པར་གྱུར། དེར་
བརྟེན་ཕྲན་གྱིས་བཙན་པོ་སྲོང་བཙན་སྒམ་པོའི་ལོ་རྒྱུས་དེབ་ཐེར་ཞིག་གསར་འབྲི་དང་
རང་ཉིད་ཀྱི་ངོས་འཛིན་དང་ལྟ་ཚུལ་དེ་དག་ཞིབ་འབྲི་བྱེད་རྒྱུའི་གོ་སྐབས་དམ་འཛིན་
དང་རྒྱུན་འཁྱོངས་བྱས་པ་ཡིན།
༢༽
དེ་ལྟར་ཞིབ་འཇུག་དང་དཔྱད་འབྲི་ཡི་རྒྱུ་ཆ་དང་དཔྱད་གཞི་འཚོལ་བསྡུ་བྱེད་སྐབས་
ཐོག་མར་བོད་ཀྱི་ལོ་རྒྱུས་དེབ་ཐེར་དང་། ཆོས་འབྱུང༌། དཀར་ཆག ཡིག་ཚང་དང་
གདན་རབས་སོགས་ལོ་རྒྱུས་ཀྱི་དཔྱད་ཡིག་རྒྱུ་ཆ་མང་དག་ཅིག་གི་ནང་དོན་གྱི་གྲུབ་
ལུགས་དང་དེའི་རྒྱབ་ལྗོངས་ཀྱི་ངོ་བོ་ལའང་བསམ་གཞིགས་དང་གོ་རྟོགས་གསར་པ་ཞིག་
གི་ལམ་དུ་བསྐྱོད་མགོ་བརྩམ་པ་ཡིན། གང་ཡིན་ཞེ་ན་བོད་ཀྱི་ལོ་རྒྱུས་ཀྱི་དེབ་ཐེར་རེ་
ཟུང་ལས་གཞན་མང་ཆེ་བ་ནི་བོད་སིལ་བུའི་སྐབས་དང་དེའི་རྗེས་སུ་ཐོན་པའི་རྩོམ་པ་
པོ་དག་གིས་བྲིས་པ་ཤ་སྟག་ཏུ་འདུག་ཅིང་། ལོ་རྒྱུས་ཀྱི་དུས་རིམ་མ་འདྲ་བའི་ནང་ལུགས་
གཉིས་ཀྱི་གཙོ་བོ་འཕོ་འགྱུར་རིམ་པར་བརྒྱུད་པ་དང་བསྟུན། བོད་ཀྱི་གནས་བབ་མ་
འདྲ་བ་དང་། རིག་གནས་ཀྱི་སེམས་ཁམས་མ་འདྲ་བ། འཚོ་བའི་ཁ་ཕྱོགས་མ་འདྲ་
བ༈ དགྲ་དང་རང་ཕྱོགས་ཀྱི་ངོས་འཛིན་མ་འདྲ་བ། དྲང་ལྡོག་གི་ལམ་ཕྱོགས་མ་འདྲ་
བ་སོགས་ལ་བརྟེན་སྔ་མའི་ལོ་རྒྱུས་ལའང་ལྟ་ཚུལ་དང་ངོས་འཛིན་སོ་སོ་དང་། གཙོ་



རྩོམ་པ་པོའི་མཚམས་སྦྱོར་གྱི་གཏམ།
xiii
ཕལ་གྱི་བརྗོད་ཚུལ་དང་དཀར་ནག་གི་འཇོག་ཚུལ་ཐ་དད་པ། རྩ་བའི་གོང་ཐང་བརྩི་
ཚུལ་ཡང་རྦད་དེ་ལྡོག་ཕྱོགས་སུ་ཆགས་ཡོད་དེ། འདིར་མཚོན་དཔེ་སྟབས་བདེ་ཞིག་
འགོད་ནི། བོད་སིལ་བུའི་རྗེས་བོད་ཡུལ་དུ་ལྷའི་སྤྲུལ་པ་མང་པོ་འབྱོན་མགོ་ཚུགས་
པ་དང་དུས་ནས་དུས་སུ་རྫུ་འཕྲུལ་གྱི་འཁོར་ལོ་རིམ་པར་བསྐོར་པར་མ་ཟད། བོད་
ཡུལ་དུ་ལྷའི་ཁྱིམ་རྒྱུད་ཆེ་ཁག་དང་། ལྷའི་སྤྲུལ་པ་དང་ལྷའི་སྲས་སྲོས་མང་པོ་ཟམ་མ་
ཆད་པར་འཕེལ་རྒྱས་ཆེན་པོ་བྱུང། དེ་ལྟར་བོད་ཡུལ་དུ་ལྷ་ཚོགས་མང་དུ་འདུས་པར་
མ་ཟད་ཕྱིའི་དགྲ་འདུལ་བ་ལས་ནང་གི་འདྲེ་འདུལ་བའི་ལམ་ཕྱོགས་གསར་པ་ཞིག་ཏུ་
ཆས་ཤིང་། ལྷ་ཚོགས་དེ་དག་གིས་དངོས་ཤུགས་གང་རུང་ནས་ཡུལ་མི་དཀྱུས་མ་དེ་
ཚོའང་ལྷ་དང་ཀླུ ར་འབྲེལ་མཐུད་བྱས་པར་མ་ཟད་སྐབས་དུ་མར་འདྲེ་ལའང་འབྲེལ་
མཐུད་རིམ་པར་བྱས་པ་དང་། དུས་སྐབས་རིམ་པར་བོད་ཡུལ་དུ་ལྷ་འཁྲུག་མང་དུ་
བརྒྱབ་པར་བརྟེན་ཡུལ་མི་དཀྱུས་མ་དེ་ཚོའང་ལྷའི་རྒྱབ་ཏུ་ལངས་ཏེ་སྡེ་འཁྲུག་ཀྱང་རྒྱུན་
མ་ཆད་པར་བྱུང་ཡོད། ལྷག་པར་དུ་སྐབས་དེ་ནས་བཟུང་བོད་ཀྱི་ལོ་རྒྱུས་དེབ་ཐེར་
ཁག་ཀྱང་ལྷའི་འཁྲུངས་རབས་དང༌། རྟོགས་བརྗོད། སྤྲུལ་བསྒྱུར་གྱི་བྱུང་བ་བརྗོད་
པའི་རྣམ་གཞག་གསར་པ་ཞིག་ཏུ་ཆགས་པར་མ་ཟད། བོད་བཙན་པོའི་དུས་སྐབས་ཀྱི་
ལོ་རྒྱུས་བྱུང་བ་ལའང་ཕྱིར་ལོ་རྒྱུས་ཀྱི་ལྟ་ཕྱོགས་གསར་བ་དེའི་སྒོ་ནས་འགྲེལ་བཤད་
གསར་པ་ཞིག་གི་ལམ་དུ་བསྐྱོད་པ་རེད། དེར་བརྟེན་དེ་སྔ་གྲགས་ཅན་གྱི་མཚན་ཉིད་
རིག་པ་སྨྲ་པ་ཞིག་གིས། ད་བར་དུ་མི་ཚོས་རྨོངས་དད་ཀྱིས་ལོ་རྒྱུས་ལ་འགྲེལ་བཤད་
བྱས་མོད་ད་ནི་ང་ཚོས་ལོ་རྒྱུས་ཀྱིས་རྨོངས་དད་ལ་འགྲེལ་བཤད་བྱེད་ཀྱི་ཡིན་ཞེས་པ་
ལྟར་ཕྲན་གྱིས་ཀྱང་བོད་སིལ་བུའི་རྗེས་ཀྱི་ལོ་རྒྱུས་ལ་དེ་བས་ཀྱང་ལྟ་ཚུལ་དང་གོ་རྟོགས་
གསར་པ་ཞིག་གི་ལམ་དུ་ཆས་ཏེ་མཐོང་ཚུལ་གསར་པ་ཞིག་གི་འོག་དཔྱད་གཞི་འཚོལ་
སྡུད་བྱས་པ་ཡིན་ལ། དེ་བཞིན་དུ་གནའ་དུས་ཀྱི་བཙན་པོ་སོགས་ལྷའི་སྲས་པོ་དང་ལྷའི་



xiv སྲོང་བཙན་ལོ་རྒྱུས་ཞིབ་འཇུག
རྣམ་པར་ངོས་འཛིན་བྱས་པ་དང་། མཛད་འཕྲིན་དང་ཕྱག་རྗེས་སོགས་སྤྲུལ་བསྒྱུར་དང་
རྫུ་འཕྲུལ་དུ་བསམ་པ། སྐབས་དེའི་བཟོ་བསྐྲུན་དང་ཐོན་དངོས་སོགས་རང་བྱོན་དང་
རང་བྱུང་དུ་བཀུར་བ་སོགས་ལས་བོད་སིལ་བུའི་རྗེས་ཀྱི་མི་རབས་ཚོས་རང་ཉིད་ཀྱི་
ཤེས་རབ་དང་ནུས་སྟོབས་སོགས་ལ་བློ་ཕམ་པའི་འགྲེལ་བཤད་ཆ་ཚང་ཞིག་བགྱིས་ཡོད་
པའི་སྣང་བའང་བྱུང་བས་ན་ཕྲན་གྱིས་བཙན་པོ་སྲོང་བཙན་གྱི་ལོ་རྒྱུས་ལ་ཕྱོགས་ཡོངས་
ནས་ཞིབ་འཇུག་དང་། དོན་མཐུན་གྱི་འགྲེལ་བརྗོད་ཅིག་བྱེད་རྒྱུ་དེ་ནི་དངོས་པོ་རང་
སྟེང་ནས་རིན་ཐང་གི་གནས་ཚད་འཚོལ་བའི་དུས་སྐབས་གསར་པའི་རིན་ཐང་དང་།
འཚོལ་ཞིབ་ཀྱི་ལྟ་བ་གཞི་ལ་བཞག་པའི་ལོ་རྒྱུས་དང་རིག་གནས་ཀྱི་བསྐྱར་ཞིབ་ཆེན་པོའི་
ནང་དུ་ཅམ་འཇོག་བྱེད་མི་རུང་བར་མ་ཟད་གཙོ་བོའི་གྲུབ་ཆ་ཞིག་ཏུ་འགྱུར་དགོས་པ་
དེ༑ ཐུ་བྷོད་ལོ་རྒྱུས་ནང་གི་བཙན་པོ་སྲོང་བཙན་གྱི་རླབས་ཆེན་མཛད་སྤྱོད་ཀྱི་གོ་གནས་
དེས་ཐག་བཅད་པའི་གནད་དོན་ཞིག་རེད་སྙམ་པའི་ངོས་འཛིན་དེས་ཀྱང་ལོ་རྒྱུས་དེབ་
ཐེར་འདི་འདྲ་ཞིག་འབྲི་བའི་ལས་སུ་འཇུག་པར་ཤུགས་རྐྱེན་ཆེན་པོ་ཐེབས་བྱུང་།
༣༽
དེ་རྗེས་དངོས་སུ་ཉམས་ཞིབ་དང་རྩོམ་འབྲིའི་ལས་རིམ་ལ་འཇུག་སྐབས། མདོ་སྨད་
ཆོས་འབྱུང་རྩོམ་པ་པོས་དཔྱད་གཞིའི་ཡིག་ཆ་བརྒྱ་དང་ལྔ་བཅུ་ལྷག་འཚོལ་སྡུད་བྱས་
པ་ནང་བཞིན་བྱུང་མིན་ཇི་ལྟར་ཡང་བོད་སྔ་རབས་ཀྱི་ལོ་རྒྱུས་ཡིག་ཆ་མང་དག་ཅིག་
ལ་ལྟ་ཀློག་དང་ཞིབ་འཇུག སློབ་སྦྱོང་གི་དུས་ཚོད་ངེས་ཅན་ཞིག་བརྒྱུད་མཐར་ཞིབ་
ནན་གྱིས་འབྲི་རྩོམ་བྱེད་མགོ་བརྩམ་པ་ཡིན། དེ་ལ་བཙན་པོ་སྐུ་འཁྲུངས་སྟངས་དང་། རྗེ་
བློན་ནང་ཁུལ་གྱི་འགལ་འབྲེལ། རྒྱལ་ཁབ་གཅིག་གྱུར་མཛད་སྟངས་དང་ཕྱི་འབྲེལ།
དཔྱ་ཁྲལ་སྡུད་ལེན་དང་རྗེ་བློན་གྱི་ཚོགས་འདུའི་རིམ་པ། ཁྲིམས་ཡིག་ཆེན་མོ་གསར་
་



རྩོམ་པ་པོའི་མཚམས་སྦྱོར་གྱི་གཏམ།
xv
བཟོ་མཛད་སྟངས་སོགས་གཙོ་བོ་ཏུན་ཧོང་ཡིག་རྙིང་ལ་གཞི་བཅོལ་བ་དང་། ཐང་བོད་
བར་གྱི་དམག་འཁྲུག་དང་འབྲེལ་ལམ། མཐའ་མཚམས་ཁག་གི་གནས་བབ། རྒྱལ་
ཕྲན་ཁག་གི་ལོ་རྒྱུས། རྒྱ་གར་དང་བལ་ཡུལ་སོགས་སུ་བོད་དོམག་རྒྱང་བསྐྱོད་ཀྱི་སྐོར།
ཕོ་ཉ་གཏོང་ཡོང་གི་རིམ་པ་སོགས་ནི་ཐང་དེབ་གསར་རྙིང་སོགས་ལ་གཙོ་བོ་གཞི་བཅོལ་
བ་དང་། བོད་དམག་གི་སྒྲིག་འཛུགས་དང་སྡེ་ཚན་ཁག བློན་ཆེན་ཁག་གི་གནས་རིམ་
དང་གོ་ཐོབ། དམག་སྡེ་ཁག་གི་རིམ་པ་དང་ཁྱད་ཆོས། ཏ་ཟིག་དང་རྒྱ་གར། བལ་
ཡུལ་དང་རྒྱ་ནག ཨོ་རྒྱན་དང་ཁྲོམ་གེ་སར་སོགས་ལས་བཟོ་ལས་དང་ཤེས་རིག་ནང་
འདྲེན་གྱི་རིམ་པ་སོགས་གཙོ་བོ་ལྡེའུ་ཆོས་འབྱུང་རྒྱས་པ་ལ་གཞི་བཅོལ་བ་དང་། ཇོ་
ཤཱཀ་གདན་འདྲེན་དང་གཙུག་ལག་ཁང་བཞེངས་བསྐྲུན། བཙུན་མོ་བསུ་ལེན། ཕོ་བྲང་
གསར་བཞེངས་སོགས་ཀྱི་སྐོར་གཙོ་བོ་རྒྱལ་རབས་གསལ་བའི་མེ་ལོང་ལ་གཞི་བཅོལ་
བ་དང་། བཙན་པོ་དང་བློན་ཆེན་ཁག བཙུན་མོ་དང་གདུང་སྲས་རིམ་པ། ཕོ་བྲང་
དང་ལྷ་ཁང་། བང་སོ་སོགས་ཀྱི་སྐོར་གཙོ་བོ་བཀའ་ཐང་ལ་གཞི་བཅོལ་བ་དང་། དེ་
བཞིན་འཁྲུངས་འདས་ཀྱི་ལོ་ཚིགས་དང་སྲིད་ལོ། གཡུལ་འགྱེད་ཀྱི་ལོ་དུས། ཁྲིམས་
ལུགས་དང་སྒྲིག་འཛུགས་ཀྱི་ཞིབ་ཕྲའི་གནས་ཚུལ། བཙན་པོའི་རྒྱལ་ཁབ་ཀྱི་ཞིབ་ཕྲའི་
སྲིད་ལུགས་སོགས་གཙོ་བོ་མདོ་སྨད་པ་དགེ་འདུན་ཆོས་འཕེལ་གྱིས་ཏུན་ཧོང་ཡིག་རྙིང་
བཞིན་བཀོད་པའི་རྒྱལ་རབས་དེབ་ཐེར་དཀར་པོ་དང་། བོད་ཀྱི་གནས་བབ། བོད་ཀྱི་
ལོ་རྒྱུས་གཡུ་ཕྲེང་། གཞན་ཡང་ཉེ་རབས་དང་དེང་རབས་ཀྱི་ཞིབ་འཇུག་ཆེད་རྩོམ་མི་
ཉུང་བ་ཞིག་ལའང་གཞི་བཅོལ་ཏེ་ལོ་རྒྱུས་འདི་ཉིད་ཀྱི་སྒྲོམ་གཞི་གསར་དུ་བསླངས་པ་
དང༌། དེ་བཞིན་དུ་བཙན་པོ་ཁོང་གི་ལོ་རྒྱུས་དང་འབྲེལ་ཡོད་ཀྱི་ལོ་རྒྱུས་བྲིས་རིས་མང་
པོར་ལྟ་ཞིབ་དང་རྒྱུན་སྲོལ་གྱི་ཤོད་རྒྱུན་མང་པོར་ཡང་ཉན་ཞིབ་གང་ནུས་དང་། གཞན་
ཡང་ཕྱིའི་རྒྱལ་ཁབ་ཁག་གི་ལོ་རྒྱུས་གྲགས་ཅན་དང་དམག་སྲིད་ཀྱི་ཡིག་རྩོམ་མང་པོར་



xvi
སྲོང་བཙན་ལོ་རྒྱུས་ཞིབ་འཇུག
ཡང་ལྟ་ཞིབ་གཟབ་ནན་བྱས་པ་དང་།（གནའ་བོའི་གྷི་རཱི ག་སི་དང་རོམ་གྱི་ལོ་རྒྱུས་
དང་། ཏ་ཟིག་གི་རྒྱལ་པོ་ཨེ་ལེག་ཐཱན་གྱི་ལོ་རྒྱུས། རྒྱ་གར་གྱི་གྲགས་ཅན་རྒྱལ་པོ་མྱ་
ངན་མེད་ཀྱི་ལོ་རྒྱུས། རྒྱ་ནག་གི་གོང་མ་ཆིན་ཧྲི་ཧོང་གི་ལོ་རྒྱུས། སོག་པོའི་རྒྱལ་པོ་
ཇིང་གུར་གྱི་ལོ་རྒྱུས། སིན་ཙིའི་དམག་དོན་བསྟན་བཅོས། རྒྱ་ནག་གི་རྒྱལ་ཁབ་གསུམ་
གྱི་གཏམ་རྒྱུད།) ལྷག་པར་དུ་བཙན་པོའི་རྒྱལ་ཁབ་ཀྱི་མཐའ་མཚམས་ཀྱི་མི་རིགས་དང་།
རུས་རྒྱུད་ཚོ་བ། རྒྱལ་ཕྲན་ཁག་གི་ལོ་རྒྱུས་གནས་བབ་བཅས་ལ་ལྟ་ཞིབ་ནན་ཏན་བགྱིས་
ཏེ་རང་ཉིད་ཀྱི་རྩོམ་འབྲིའི་ནུས་པ་དང་དཔྱད་ཞིབ་ཀྱི་ཐབས་ལམ་གོང་མཐོར་ཡོང་བ་དང་།
བརྗོད་གཞིའི་ཁྱབ་ཁོངས་དང་ཁ་ཕྱོགས་དེ་ཉིད་ཟབ་ཚད་ངེས་ཅན་ཡོད་པ་ཞིག་ཏུ་ཆོད་སེམས་
དང་འབད་བརྩོན་ངེས་ཅན་བྱས་པའི་ཁུལ་ཡིན།
མཐའ་མར་ཕྱོགས་བསྡོམས་དང་དབྱེ་ཞིབ་ལས་གང་དང་གང་ཞིག་ཞིབ་འབྲི་དང་གང་
ཞིག་གཙོ་གནད་དང་གལ་ཆེན་དུ་གླེང་བའི་སྐབས་རིམ་པར་བོད་དུ་ད་བར་ལོ་རྒྱུས་རིག་
པའི་གཞུང་ལུགས་ཆ་ཚང་བ་ཞིག་བྱུང་ཐུབ་པ་མེད་པ་དང་། ལྷག་པར་དུ་བཙན་པོའི་
དུས་སྐབས་ཀྱི་ལོ་རྒྱུས་ཡིག་ཚང་ཤིན་ཏུ་ཉུང་བ། དེ་བཞིན་བོད་དུ་ད་ལྟའང་ཆབ་སྲིད་
ཀྱི་གནད་དོན་འོག་ལོ་རྒྱུས་ཀྱི་དོན་དངོས་མང་པོ་ཞིག་གླེང་ཐབས་མེད་པ་སོགས་ལ་བརྟེན་
ཕྲན་གྱི་དཔྱད་གཞིའི་ཁྱབ་ཁོངས་དང་བགྲོ་གླེང་ཁོར་ཡུག་ལའང་ཚོད་འཛིན་ངེས་ཅན་
ཐེབས་པ་ཡང་། བཙན་པོ་གང་ཉིད་ཀྱི་ལོ་རྒྱུས་འབྲི་རྩོམ་དང་ཕྱོགས་བསྡོམས་ཁྲོད། སྔར་
ཡོད་ཀྱི་ལོ་རྒྱུས་ཇི་སྙེད་དུས་རིམ་དང་ནང་གསེས་བཞིན་ཆ་ཚང་བར་བཀོད་ཐོག སྐབས་
དེར་ཐེག་པ་ཆེན་པོའི་ཆོས་ལུགས་ནང་འདྲེན་ཞུས་པའི་ཁྲོད་བོད་དུ་རབ་བྱུང་གི་སྡེ་གསར་
ཚུགས་གནང་ཡོད་པ་དང་། གཞན་ཁོང་གིས་གསེར་དངུལ་གྱི་ཊཾ་ཀ་གསར་དུ་བཏོད་



རྩོམ་པ་པོའི་མཚམས་སྦྱོར་གྱི་གཏམ།
xvii
པ༑ བཙན་པོ་དང་བློན་ཆེན་ཁག་གིས་ཕོ་བྲང་དང་སྐུ་མཁར་བཟོ་བསྐྲུན་ཅི་བྱས། སློབ་
དཔོན་ཐོན་མི་གཞུང་འབྲེལ་ཐོག་རྒྱ་གར་དུ་བསྐྱོད་པ་དང་སློབ་དཔོན་ལི་བྱིན་ཀ་ར་བོད་
དུ་གདན་འདྲེན་ཞུས་ཡོད་པ། རྒྱ་མོ་བཟའ་ལས་བལ་བཟའ་ཁྲི་བཙུན་ཉིད་འཇོན་ཐང་
དང་ཕྱག་རྗེས། ཆེ་མཐོང་དང་གཟི་བརྗིད་ཆེ་ཤོས་ཡིན་པ། བཙན་པོའི་དམག་དཔུང་
ཤར་ཕྱོགས་སུ་རྒྱང་བསྐྱོད་བྱས་པ་དང་ཐང་བོད་ཀྱི་ཐོག་མའི་དམག་འཁྲུག་དེ་ཀོང་ཇོའི་
ཆེད་དུ་མ་ཡིན་པའི་རྒྱབ་ལྗོངས་དངོས། དེ་བཞིན་འཇང་གྲུ་གུ་སོགས་ཀྱི་སྐོར་ལས་
འཕྲོས་པའི་རུས་ཁུངས་དང་མངའ་ཁོངས། དམག་འཁྲུག་དང་སྲིད་དོན་གྱི་སྐོར་སོགས་
གཞན་དང་ཡོངས་གྲགས་ཀྱི་ལྟ་ཚུལ་མ་མཐུན་པ་ཅི་རིགས་ཤིག་ཀྱང་རང་ཉིད་ལ་ལོ་རྒྱུས་
ཡིག་རྙིང་དུ་ངོས་འཛིན་ཇི་ལྟར་བྱུང་བ་བཞིན་ཅུང་ཞིབ་འབྲིའི་སྒོ་ནས་བཀོད་ཡོད།
འགྲོ་བ་མིའི་ཤེས་རིག་གི་བརྗེ་རེས་དང་སྤྱི་ཚོགས་ཀྱི་འབྲེལ་གཏུགས་དེ་ཚད་མཐོ་བའི་
འཕྲུལ་རིག་གི་འཇིག་རྟེན་ཞིག་ཏུ་འཕོ་འགྱུར་བྱུང་སྟེ། གླི ང་ཆེན་ཕན་ཚུན་བར་ཙམ་
མ་ཟད་གོ་ལ་དང་གོ་ལ་གཞན་དག་གི་བར་ཐག་ཀྱང་ཇེ་ཐུང་དུ་འགྲོ་བཞིན་པའི་འཇིག་
རྟེན་གྱི་འཕོ་འགྱུར་ཆེན་པོ་དེས་མི་སྒེར་གྱི་འཚོ་བའི་ཁོར་ཡུག་ལའང་ལྡོག་མེད་ཀྱི་ཤུགས་
རྐྱེན་ཐེབས་པ་ནི་ཆེས་བསམ་ཡུལ་ལས་འདས་པ་ཞིག་རེད དེ་བཞིན་ལོ་ཟླ་རིམ་བགྲོད་
ཀྱི་འགྱུར་བབ་འདི་དག་རིང་བདག་དང་བདག་གི་ཁོར་ཡུག་ལའང་འགྱུར་བ་མང་ཙམ་
བྱུང་བ་དང་། དེ་བཞིན་དུ་སློབ་སྦྱོང་གི་ཁ་ཕྱོགས་དང་རྣམ་གྲངས་བཅས་ཀྱི་ཐད་ལའང་
འགྱུར་བ་གང་འཚམ་བྱུང་། དེ་བས་ཀྱང་ལོ་རྒྱུས་ལ་ལྟ་ཚུལ་དང་རིན་ཐང་འཇོག་ཚུལ་
ཐད་ལོ་ཟླ་རེ་རེའི་མྱོང་སྣང་བརྒྱུད་པའི་ངོས་འཛིན་ནི་ཧ་ཅང་འགྱུར་ལྡོག་དང་གཟུགས་
འགྱུར་ཆེ་བ་ཞིག་རེད། ཡིན་ནའང་ཅི་ཙམ་གྱི་འགྱུར་ལྡོག་དང་བརྗེ་བསྒྱུར་ཆེ་བ་ནི་



xvii སྲོང་བཙན་ལོ་རྒྱུས་ཞིབ་འཇུག
བདག་གིས་དེ་ཙམ་གྱིས་སློབ་སྦྱོང་གི་གྲུབ་འབྲས་ཤིག་ལ་ངོས་འཛིན་དང་ལེན་བྱེད་ཀྱིན་
ཡོད་ལ། ཕྱོགས་གཞན་ཞིག་ནས་བལྟས་ན་མི་དང་མིའི་སྤྱི་ཚོགས་ཀྱི་འཚོ་བ་དེ་རང་
སྟེང་ནས་འགྱུར་ལྡོག་གི་ནང་དུ་གནས་པ་ཞིག་དང་མི་དང་མིའི་སྤྱི་ཚོགས་ཀྱི་ལོ་རྒྱུས་
ཀྱི་ངོ་བོ་ངོ་མ་ནི་འགྱུར་རིམ་ཞིག་དང་འཕེལ་རིམ་ཞིག་ལས་གཞན་དུ་མེད་པ་དེ་ང་ཚོས་
མཐོང་ངེས་པ་ཞིག་མ་རེད་དམ། དེ་བཞིན་དུ་མི་རྗེ་སྲོང་བཙན་སྒམ་པོའི་ལོ་རྒྱུས་ཅུང་
ཆ་ཚང་བ་ཞིག་འབྲི་རྩོམ་བྱས་པའི་དེབ་ཐེར་འདི་ཉིད་ཀྱི་བརྗོད་བྱ་དང་། རྗོད་བྱེད།
དཔྱད་ཐབས་སོགས་ལ་ངོམ་དུ་རི་བའི་གྲུབ་འབྲས་ཀྱང་འདུག་ལ་སྐབས་རེ་གཉིས་སུ་
ལོ་རྒྱུས་ལྟ་བ་རྙིང་མའི་ལུགས་ཀྱི་བསམ་ཚུལ་གྱི་རྣམ་པའང་མཐོང་རུང་གང་ལྟར་དེ་
ག་རང་སོར་དཔྱད་གཞིར་བཀོད་པ་འདི་དག་གི་རིན་ཐང་གི་ཚད་གཞི་ནི་དཔེ་དེབ་འདིར་
ལྟ་ཀློག་གནང་མཁན་དག་གིས་འཇལ་དགོས་པ་འབའ་ཞིག་ཡིན་རུང་། བཙན་པོ་ཁོང་
གིས་སྐྱོང་ཡུལ་གྱི་རྒྱལ་ཁམས་སུ་ལས་ཀྱིས་སྐྱེས་ཤིང་ཡུལ་དེའི་ཤེས་རིག་དང་རིགས་
རྒྱུད་ལ་དགའ་ཞེན་དང་དུང་སེམས་མཚོན་པའི་སྐྱེས་ཆུང་ཞིག་གི་ཚུལ་དུ་འགྱུར་བར་
སྨོན་སེམས་བཅངས་ཡོད། དེ་ལྟར་རྩོམ་འབྲིའི་དམིགས་ཡུལ་དང་། རྒྱབ་ལྗོངས།
དཔྱད་གཞི་དང་རྩོམ་ཐབས། ནང་དོན་དང་འབྲི་རྩོམ་གྱི་བརྒྱུད་རིམ་སོགས་རོབ་ཙམ་
མཚམས་སྦྱོར་དུ། ཕྱི་ལོ་ ༢༠༠༩ ཟླ་ ༡༠ ཚེས་ ༡༥ ལ་རྩོམ་པ་པོས་རང་ཤག་ཏུ་
སྦྱར་བ་དགེའོ།། །།



མཆོད་བརྗོད།
༄༅།། མུ་ཏིག་ལྟར་འཚེར་ཁ་བའི་རི་བོ་ཚར་དུ་དངར་བའི་འཇིག་རྟེན་ན། །རྒྱལ་
ཀུན་སྙིང་རྗེའི་ཐིག་ལེ་སྲུབ་སྐྱེས་པད་དཀར་འཆང་བའི་སྒྱུ་འཕྲུལ་གར། །ཤར་གླིང་
འཛིན་མའི་སུམ་གཉིས་ཁྱོན་ལ་བསོད་ནམས་དཔུང་གིས་ལུང་བསྒྱུར་པ། །ཐུ་བྷོད་ལུགས་
གཉིས་ཁང་བཟང་འདེགས་པའི་མེས་དབོན་རྣམ་གསུམ་སྙིང་ནས་མཆོད། །ཟླ་ཞུན་འོད་
དཀར་ལང་ཚོས་རབ་བརྗིད་གྲགས་པའི་སྙན་པ་དགུང་དུ་འཕྱོ་བ་ཡི། །བསོད་ནམས་
སྟོབས་ཀྱིས་འཁོར་ལོས་བསྒྱུར་པ་བཙན་པོ་ཁྲི་ཡི་སྲོང་བཙན་གང་། །འཇིག་རྟེན་ཆེན་
པོར་ཆེན་པོའི་དཔལ་དུ་གྲགས་པའི་ངོ་མཚར་གཏམ་གྱི་ཕྲེང་། །བསྐལ་པ་ཆེན་པོའི་
བསྐལ་པའི་བར་དུ་ས་ཆེན་ཤིས་པའི་རྒྱན་དུ་ཆེ། །མཁྱེན་གཏེར་ཡེ་ཤེས་མེ་ལོང་ཡབ་
ཡུམ་དང་། །ཕྱག་ན་པདྨོ་བསྟན་འཛིན་མཚན་ཅན་གང་། །བཀའ་དྲིན་འཁོར་མེད་
བཤེས་གཉེན་དྷརྨའི་མཚན། །སྙིང་གི་ཆུ་མཚོར་དད་པའི་རླབས་ཕྲེང་བརྩེགས། །ཆབ་
སྲིད་དུས་འགྱུར་ནག་པོའི་རླུང་འཚུབ་ཀྱིས། །རང་རིགས་བདེན་པའི་ལོ་རྒྱུས་གངས་
ཀྱི་རིར། །འཁྱོག་བཤད་དུག་གི་ཁུ་བས་སྦྲན་པ་གང་། །ལུང་རིགས་གཏམ་གྱིས་སེལ་
ལ་འགལ་ཆ་ཅི། །དེའི་ཕྱི ར་དྲང་བདེན་སྲོག་ཏུ་འཛིན་པ་ཡི། །ཕྱི་ནང་མཁས་པའི་
ལོ་རྒྱུས་ཡིག་ཚང་དག །རང་བློ་ཚངས་པའི་ཐིག་ལ་བཏབ་པའི་འབྲས། །རྩོམ་ཐུང་
འདི་ཉིད་འབྲི་ལ་སྤྲོ་བ་འཕེལ། །འདི་ནི་མ་བཅོས་རང་བཞིན་གཙང་མའི་སྙན་པའི་ངག་



2
སྲོང་བཙན་ལོ་རྒྱུས་ཞིབ་འཇུག
གི་དབྱངས་རྟ་ལས། །གྱ་གྱུར་འཁྱོག་པའི་ཁེ་བཟང་སླད་དུ་ངོ་སོ་བསྟོད་པའི་རྣམ་འགྱུར་
མིན། །ནམ་དུའང་དྲང་སྲོང་ཡབ་ཀྱི་རྗེས་ཤུལ་བདེན་པའི་ལམ་ཕྲེང་སྙེགས་ཙམ་ལས། །རང་
ལྷ་གཞན་བདུད་ཡིན་པར་སྒྲོག་པའི་བཏམ་རྒྱུད་ནག་པོ་གང་ཡང་མིན། །རང་ཉིད་བདེན་
པའི་ཐིག་ཏུ་ལྟ་བའི་བཀའ་ལུང་རྩོམ་པའི་ངལ་བ་དང་། །རང་མདོག་དཀར་པོ་དུང་དུ་
བརྩི་བ་རྩོད་པའི་ཕུལ་དུ་བྱུང་མིན་པར། །རང་དང་གཞན་གྱི་བར་ཐག་བསམ་པའི་ཆོ་
འཕྲུལ་སྟོང་གིས་དབུལ་བ་དང་། །རང་ལམ་གཞན་གྱི་འཕྲོག་པར་དོགས་པའི་སྣང་བ་
གང་ཡང་མེད་པས་དགའ། །
དེ་ལྟར་མཆོད་པར་བརྗོད་པ་སྔོན་དུ་སྨྲས་པའི་སྒོ་ནས་གང་གླེང་བར་བྱ་བའི་གཞི་
ནི༑ ཇི་སྐད་དུ། མདོ་སྨད་པ་དགེ་འདུན་ཆོས་འཕེལ་གྱི་ཞལ་ནས། སྙིང་སྟོབས་
དགུ་འགྱུར་སྲོག་གི་དབྱུག་པ་ལ། །རྟ་མཆོག་ཁྲོས་པའི་བཀའ་ཡིས་རྒྱས་བཏབ་པའི། །སྲིན་
པོ་གདོང་དམར་བོད་ཀྱི་དམག་དཔུང་གིས། སུམ་ཉིས་ས་ཡི་དཀྱིལ་འཁོར་བཟུང་
ཞེས་གྲགས། །ཞེས་དང་། དེ་བཞིན་དུ་རྒྱལ་རབས་གསལ་བའི་མེ་ལོང་དུ། ཤར་
རྒྱ་དང༌། མི་ཉག་གི་ཡུལ་ནས་བཟོ་དང་རྩིས་ཀྱི་དཔེ་བླངས། ལྷོ་ཕྱོགས་རྒྱ་གར་གྱི་
ཡུལ་ནས་དམ་པའི་ཆོས་ཀྱི་སྒྲ་བསྒྱུར། ནུབ་ཕྱོགས་སོག་པོ་དང་། བལ་བོའི་ཡུལ་
ནས་ཟས་ནོར་ལོངས་སྤྱོད་ཀྱི་གཏེར་མཛད་(མཛོད་)བྱང་ཕྱོགས་ཧོར་དང་ཡུ་གེ་རའི་
ཡུལ་ནས་ཁྲིམས་དང་ལས་ཀྱི་དཔེ་བླང་། མདོར་ན་ཕྱོགས་བཞི་ལ་དབང་བསྒྱུར་ཞིང་
ལོངས་སྤྱད་ནས། འཛམ་གླི ང་ཕྱེད་ཀྱི་ཁ་ལོ་བསྒྱུར་བའི་རྒྱལ་པོ་མཛད་དོ། ཞེས་
སྐབས་དེ་ཉིད་ཀྱི་ལོ་རྒྱུས་ཀྱི་བྱུང་བའི་ཆེ་བ་བརྗོད་པ་དང་ཕྱོགས་བསྡོམས་མཛད་པ་
བཞིན་རྨད་བྱུང་འཕྲིན་ལས་ཀྱི་སྟོབས་ཀྱིས་འཁོར་ལོས་བསྒྱུར་པའི་རྒྱལ་པོ་བཙན་པོ་
སྲོང་བཙན་སྒམ་པོ་གང་ཉིད་ལོ་རྒྱུས་ཀྱི་རྣམ་གཞག་རབ་བྱེད་བཅུ་གསུམ་གྱི་སྒོ་ནས་
ཞིབ་པར་གླེ ང་བ་ལ།



རབ་བྱེད་དང་པོ།
བཙན་པོ་སྐུ་འཁྲུངས་པ་སོགས་ཀྱི་སྐོར།
༡༽ སྐུ་འཁྲུངས་པའི་སྐོར།
ཆོས་རྒྱལ་སྲོང་བཙན་སྒམ་པོ་ནི། བོད་བཙན་པོའི་རྒྱལ་ཁབ་ཀྱི་མངའ་ཐང་རྒྱ་བསྐྱེད་
དང་གཅིག་གྱུར་གྱི་རྨང་གཞི་འདིང་མཁན་ཡབ་གནམ་རི་སྲོང་བཙན་དང་ཡུམ་འབྲི་མོ་
བཟའ་ཐོད་དཀར་(ཏུན་ཧོང་ནས་ཐོན་པའི་ལོ་རྒྱུས་ཡིག་ཆ་རུ། ཚེས་པོང་འབྲོང་མ་
ཐོད་དགོས། ཞེས་དང་། མཁས་པའི་དགའ་སྟོན་དུ། འབྲི་བཟའ་ཐོད་དཀར་དང་།
དཔྱིད་རྒྱལ་དུ། ཚེ་སྤོང་བཟའ་འབྲི་མ་ཐོད་དཀར། གསལ་མེ་རུ། འབྲི་བཟའ་ཐོད་
དཀར་མ། ཞེས་དང་། བོན་གྱི་ལོ་རྒྱུས་དར་རྒྱས་གསལ་སྒྲོན་དུ། ཚེ་སྤུངས་ཟ་འགྲི་
མི་ཐོད་དཀར་ཞེས་འཁོད་པ་སོགས་འབྲི་ཚུལ་མི་འདྲ་བ་ཁ་ཤས་བྱུང་ཡོད་ཀྱང་། ཡིན་
རྒྱུ་ནི་བཙན་པོའི་དུས་སྐབས་ཀྱི་རུས་རྒྱུད་ཆེ་ཁག་འབྲོ་ནས་ཡིན་སྙམ་ཡང་ཧ་ཅང་དོགས་
པ་ཆེ་བ་ཞིག་རེད། དེ་བཞིན་དཔེར་ན། འབྲོང་གཉན་ལྡེའུའི་མ་ཡུམ་འབྲོང་བཟའ་
དར་མ་གཡང་བཞེར་དང་། འདུས་སྲོང་མང་པོ་རྗེའི་ཨ་འཕྱི་འབྲོ་བཟའ་ཁྲི་སེ་ཁྲི་མ་
ལོད། ཁྲི་སྲོང་ལྡེའུ་བཙན་གྱི་བཙུན་མོ་འབྲོ་བཟའ་བྱང་ཆུབ་སྒྲོན། སད་ན་ལེགས་ཀྱི་
བཙུན་མོ་འབྲོ་བཟའ་ཁྲི་མ་ལེགས་རྣམས་རུས་རྒྱུད་དང་ས་ཁོངས་གཅིག་འདྲ་ཡིན་སྙམ་
པས་དཔྱད་དགོས།)གཉིས་ཀྱི་སྲས་སུ་བོད་ཀྱི་ལྷོ་རྒྱུད་ས་ཁུལ་ཡར་ཀླུང་གི་ཆར་ཕོ་བྲང་



1
4 སྲོང་བཙན་ལོ་རྒྱུས་ཞིབ་འཇུག
བྱམས་པ་མི་འགྱུར་གླིང་( གནམ་རི་སྲོང་བཙན་རང་ཉིད་ཀྱི་སྐབས་སུ་གསར་དུ་བཞེངས་
པ་ཡིན། འོན་ཀྱང་ལོ་རྒྱུས་སྨྲ་པ་འགའ་རེས། བལ་བཟའ་ཁྲི་བཙུན་དང་སྲོང་བཙན་
སྒམ་པོ་གཉིས་ཐོག་མར་མཇལ་ས་ཡིན་པར་བཤད་པ་ནི་ནོར་ངེས་པས་དཔྱད་དགོས།)དུ་
ས་གླང་ཕྱི་ལོ་ ༥༦༩ ལོར་སྐུ་འཁྲུངས་པ་ཡིན། (ས་སྐྱའི་གདུང་རབས་བྲིས་མ་དང་
ཚངས་དབྱངས་རྒྱ་མཚོའི་གསང་རྣམ་ནང་འཁྲུངས་ཡུལ་རྒྱ་མ་ཡིན་ཞེས་འཁོད། ） ས་
གནས་དེ་ནི་སྤུར་རྒྱལ་རིམ་བྱོན་གྱི་རྒྱལ་གཞིས་དང་སྲོང་བཙན་རང་ཉིད་ཀྱིས་ཀྱང་དམག་
དོན་དང་ཆབ་སྲིད་ཀྱི་འཛིན་སྐྱོང་ས་ཁུལ་གཙོ་བོ་ཞིག་དང་། ཆོས་ལུགས་ཁྱབ་སྤེལ་
གྱི་ལྟེ་གནས་གལ་ཆེན་ཞིག་ཀྱང་ཡིན། ཐོག་མའི་ཆ་ནས་དམ་པ་ཁོང་ཉིད་སྐྱེས་གཟུགས་
མཛེས་ཤིང་ཤེས་རབ་མྱུར་བ། རིག་པའི་གནས་མང་པོར་འཇུག་པ་ཡངས་ཤིང་དགེ་
བཅུའི་ལས་ལ་རང་ཤུགས་ཀྱིས་གོམས་འདྲིས་ལྡན་པ། དཔའ་མཛངས་ཀྱི་ཡོན་ཏན་རྣམས་
ཡོངས་སུ་རྫོགས་ཤིང་དགུང་ན་ཕྲ་བའི་སྐབས་ནས་ཡུལ་ཁམས་ཀུན་ལ་གྲགས་སྙན་ཤིན་
ཏུ་ཆེ་བ་བྱུང༌། སྲོང་བཙན་སྐུ་འཁྲུངས་པའི་བཀྲ་ཤིས་པའི་དུས་དང་བསྟུན་ཏེ་ཡབ་རྒྱལ་
པོ་དང་ཞི་དྲག་བློན་པོ་དང་། འབངས་མི་སེར་ཀུན་གྱིས་དགའ་སྟོན་གྱི་ཆོ་ག་རྒྱ་ཆེན་
པོ་ཞིག་མཛད་པར་གྲགས། སྐབས་དེར་དབུས་དང་ཡར་ཀླུང་གི་རྒྱལ་ཕྲན་རྣམས་གཅིག་
གྱུར་བྱས་ཏེ་དུས་ཚོད་རིང་པོ་ཞིག་ཕྱིན་མེད་པ་དང་། ནང་ཁུལ་དུ་སྟོབས་ཤུགས་ཆེ་
བའི་བློན་ཆེན་ཁ་ཤས་ཀྱིས་སྲིད་དབང་འཕྲོག་རྩོད་ཀྱི་ཉེན་ཁ་ཧ་ཅང་བཙན་པའི་དུས་རིམ་
ཞིག་ཀྱང་ཡིན།
གཞན་ཡང་རྒྱལ་རབས་གསལ་མེ་རུ། བཙན་པོ་ཁོང་ཉིད་སྐུ་འཁྲུངས་སྟངས་
དང་ན་ཚོད་ཕྲ་མོའི་སྐབས་ཀྱི་རང་བཞིན་རྣམས་གསལ་བ་ཉུང་ཙམ་འགོད་ན། ““ཡང་
ཐུགས་ཀ་ནས་འོད་ཟེ ར་ཞི ག་འཕྲོས་ཏེ། ཁ་བ་ཅན་གྱི་རྒྱལ་ཁམས་སུ་སོང་། བོད་
ཁ་བ་ཅན་གྱི་ཡུལ་ཁམས་ཐམས་ཅད་འོད་ཟེ ར་གྱིས་ཁྱབ་པར་མཛད། ཡང་བསྣོན་
A
•
A
།



རབ་བྱེད་དང་པོ།
5
སྦྲ་སྟོད་ཚལ་ཡང་འོད་ཟེར་གྱིས་ཁྱབ་པར་མཛད། ཕོ་བྲང་བྱམས་པ་མི་འགྱུར་གླི ང་
ཡང་འོད་ཟེར་གྱིས་ཁྱབ་པར་མཛད། རྒྱལ་པོ་གནམ་རི་སྲོང་བཙན་ཀྱང་འོད་ཟེར་
གྱིས་ཁྱབ་པར་མཛད་དོ། དེ་ནས་འོད་ཟེར་དེ་རྣམས་འདུས་ཏེ། རྒྱལ་པོ་གནམ་རི་
སྲོང་བཙན་གྱི་བཙུན་མོ་འབྲི་བཟའ་ཐོད་དཀར་མའི་ལྷུམས་སུ་ཞུགས་པ་དང་། བཀྲ་
ཤིས་པའི་ལྟས་ཀྱིས་ཕྱོགས་ཐམས་ཅད་དུ་ཁྱབ་པར་གྱུར་ཏོ། དེར་ཟླ་བ་དགུ་ངོ་བཅུ་
ལོན་པ་ན། སྲས་ཁྱད་པར་དུ་འཕགས་པ་ཞིག་མེ་མོ་གླང་གི་ལོ་ལ། ཕོ་བྲང་བྱམས་
པ་མི་འགྱུར་གླིང་དུ་སྐུ་བལྟམས་ཏེ། དབུ་ལ་སངས་རྒྱས་ཨ་མི་དེ་བ་བཞུགས་པ། ཕྱག་
ཞབས་འཁོར་ལོས་མཚན་པ། དབུ་སྐྲ་མཐོན་མཐིང་དུ་ཡོད་པ་ཞིག་བལྟམས་སོ། སངས་
རྒྱས་རྣམས་ཀྱིས་བྱིན་གྱིས་བརླབས། བྱང་ཆུབ་སེམས་དཔའ་རྣམས་ཀྱིས་བཀྲ་ཤིས་
བརྗོད། ལྷ་རྣམས་ཀྱིས་མེ་ཏོག་གི་ཆར་ཕབ་སྟེ། ས་ཡང་རྣམ་པ་དྲུག་ཏུ་གཡོས་སོ།
དེ་ཡང་མཐོང་ལུགས་རྣམ་པ་གསུམ་དུ་བྱུང་སྟེ། ཕྱོགས་བཅུའི་སངས་རྒྱས་ཀྱི་སྣང་
བ་ལ། འཕགས་པ་སྤྱན་རས་གཟིགས་དེས། སྔོན་གྱི་སྨོ ན་ལམ་གྱི་མཐུ་ལ་བརྟེན་
ནས། བོད་ཁ་བ་ཅན་པའི་སེམས་ཅན་རྣམས་སྨིན་གྲོལ་ལ་བཀོད་ནས། མཐའ་འཁོབ་
ཀྱི་ཡུལ་འདིར། མུན་པའི་རུམ་དུ་སྒྲོན་མེ་སྦར་བ་ལྟར་གྱུར་ཏེ། རིན་པོ་ཆེའི་གླི ང་
དུ་གཟིགས་སོ། ས་བཅུའི་བྱང་ཆུབ་སེམས་དཔའ་རྣམས་ཀྱི་སྣང་བ་ལ། འཕགས་
པ་སྤྱན་རས་གཟིགས་ཀྱིས། མཐའ་འཁོབ་ཁ་བ་ཅན་པའི་སེམས་ཅན་རྣམས་ཆོས་ལ་
བཀོད་པའི་ཕྱིར་དུ། སྤྲུལ་པའི་རྒྱལ་པོར་སྐུ་སྤྲུལ་ནས། གང་ལ་གང་འདུལ་གྱིས་
སེམས་ཅན་གྱི་དོན་བྱེད་པའི་སྣང་བ་བྱུང་ངོ་། མི་ནག་ཐ་མལ་པ་རྣམས་ཀྱི་སྣང་བ་
ལ༑ རྒྱལ་པོ་ལ་སྲས་འགྲན་ཟླ་བྲལ་བའི་ངོ་མཚར་བ་ཞིག་འཁྲུངས་པ་མཐོང་ངོ༌།”
ཞེས་འཁོད་པ་དང་། ཡང་དེ་དང་འདྲ་བར་དཔའ་བོ་གཙུག་ལག་འཕྲེང་བའི་ཆོས་འབྱུང་
མཁས་པའི་དགའ་སྟོན་དུ། “བོད་ཡུལ་ཕོ་བྲང་བྱམས་པ་མི་འགྱུར་དུ། །ཁྱད་དུ་



6
སྲོང་བཙན་ལོ་རྒྱུས་ཞིབ་འཇུག
འཕགས་པ་འགྲན་ཟླ་མེད་པའི་སྲས། །གསེར་མདོག་དབུ་སྐྲ་མཐོན་མཐིང་ལྟར་མི་
ངོམས། །ཕྱག་ཞབས་འཁོར་ལོས་བཀྲ་བ་མཚན་དཔེ་རྫོགས། །དབུ་གཙུག་འོད་དཔག་
མེད་ཞལ་དངོས་སུ་བཞུགས། །ཉི་མའི་དཀྱིལ་འཁོར་སྤྲིན་ལས་གྲོལ་བ་ལྟར། །བལྟམས་
ཚེ་སངས་རྒྱས་ཀུན་གྱིས་བྱིན་རླབས་མཛད། །བྱང་སེམས་ཀུན་གྱིས་ཤིས་པའི་ཚིགས་
བཅད་བརྗོད། །ལྷ་རྣམས་ཐམས་ཅད་མཆོད་པའི་ལས་ལ་བརྩོན། །ལྷ་རྫས་མེ་ཏོག་
ནམ་མཁའ་ཡོག་པར་གྱུར། །དེ་ལ་མཐོང་ལུགས་རྣམ་པ་གསུམ་དུ་བྱུང་། །རྒྱལ་
བ་རྣམས་ཀྱིས་སྤྱན་རས་གཟིགས་དབང་ནི། །བོད་ཡུལ་མཛད་པ་བཅུ་གཉིས་སྟོན་
པར་གཟིགས། །བྱང་སེམས་རྣམས་ཀྱིས་སྤྱན་རས་གཟིགས་དབང་ནི། །རྒྱལ་པོར་
སྤྲུལ་ནས་གང་ལ་གང་འདུལ་གྱིས། །བོད་ཡུལ་འགྲོ་རྣམས་སྨིན་གྲོལ་མཛད་པར་
གཟིགས། །བོད་འབངས་སྐྱེ་བོས་འགྲན་ཟླ་བྲལ་བ་ཡི། །ལྷ་སྲས་དམ་པ་ཞིག་ནི་འཁྲུངས་
པར་མཐོང་། །ཡབ་ཀྱིས་ཨ་མི་ཏཱ་བྷའི་ཞལ་སྦེད་ཕྱིར། །ལེབ་རྒན་དར་གྱིས་དབུ་
ལ་ཐོད་དུ་མཛད། །ནང་འཁོར་ལས་སྒྲིབ་སྲབ་པ་རྣམས་ཀྱིས་ནི། །རིགས་ལྔས་དབུ་
རྒྱན་བཅུ་གཅིག་ཞལ་དུ་མཐོང་། །མགར་དང་ཐོན་མི་བྱ་བའི་ཁྱེའུ་ཆུང་གཉིས། །བློན་
པོ་ཞེ་ས་འབུལ་བའི་ཕྱིར་འབྲེངས་པས། ། ཨ་མི་ཏཱ་བྷའི་ཞལ་མཐོང་ཕྱིར་བསྙད་
པས། །རྒྱལ་བུ་དབུ་གཉིས་ལྡན་པར་གྲགས་སོ་སྐད། །དགའ་སྟོན་དཔག་ཡས་ལོ་
ཟླ་དུ་མར་བྱས།”།ཞེས་འཁོད། ཡང་ཐང་དེབ་གསར་མ་རུ། “ཁྲི་སྲོང་བཙན་ལོ་
ཆུང་ངུ་ནས་རྒྱལ་སར་འཁོད། སྙིང་དཔའ་བློ་མཛངས།” ཞེས་དང་། ཐང་དེབ་
རྙིང་མ་རུ། ““སྲོང་བཙན་སྒམ་པོ་སྟེ། ཁྲི་སྲོང་བཙན་ནམ་སྤུ་རྒྱལ་ཞེས་ཀྱང་བྱ།
དེ་འབངས་ལ་བྱམས་ཤིང་མཛངས་དཀྱེལ་ཆེ། རྟག་ཏུ་རྟ་ལ་བཅིབས་ནས་འབྲོང་དང་
རྐྱང་རྒོད་རྔོན་པར་འགྲོ”ཞེས་འཁོད་པ་ལྟར་རོ། །



རབ་བྱེད་དང་པོ།
༡་
༢༽ སྐུ་འཁྲུངས་འདས་ཀྱི་ལོ་ཚིགས་སོགས།
དེ་བཞིན་ཁོང་ཉིད་སྐུ་འཁྲུངས་པའི་ལོ་ཚིགས་ཐད་ལ་གནའ་དེང་གི་ལོ་རྒྱུས་དེབ་ཕྲེང་
དག་ལས་འདོད་ཚུལ་མི་འདྲ་བ་ཁག་ཅིག་ཕྱོགས་ཙམ་འགོད་ན།
དེ་ལྟར་འཁྲུངས་འདས་ཀྱི་ལོ་ཚིགས་ཕྱོགས་ལ་གནའ་དེང་གི་ལོ་རྒྱུས་སྨྲ་པ་ཚོས་
རང་རང་གི་འདོད་ཚུལ་དེ་གང་ལས་ཀྱང་འགངས་ཆེན་དང་ཤུགས་ཆེན་པོར་བཟུང་
ནས་བཙན་པོ་ཁོང་གི་ལོ་ཚིགས་གཅིག་གྱུར་ཅིག་གཏན་འབེབས་གནང་མ་ཐུབ་པ་ནི་
བོད་ཀྱི་ལོ་རྒྱུས་སྤྱི་དང་ཁྱད་པར་དུ་བཙན་པོའི་རྒྱལ་རབས་སྐོར་དཔྱད་གླེང་བྱེད་པའི་
འགག་རྩའི་གནད་དོན་ཞིག་ཐག་གཅོད་མ་ཐུབ་པར་ལྷག་པ་ཡིན་ཡང་། དེང་རབས་བོད་
ཀྱི་མཁས་པ་དཔའ་རིས་དོར་ཞི་ཚང་གིས་གཙོས་ལོ་རྒྱུས་སྨྲ་པ་ཁག་གཅིག་ནས་བཙན་པོ་
གང་དེའི་འཁྲུངས་འདས་ཀྱི་ལོ་ཚིགས་ཐད་ལ་ཚགས་ཚུད་པོའི་ཞིབ་འཇུག་གནང་མཐར་
དེབ་སྔོན་དང་དཔྱིད་རྒྱལ་གྱི་འདོད་ལུགས་ཡང་དག་ཡིན་པ་མཐའ་སྐྱེལ་གྱིས་དགོངས་
ཚུལ་གསར་བ་བཏོན་པ་ནི། ཁོ་བོའི་ཞེ་འདོད་དང་ཆེས་ཤིན་ཏུ་མཐུན་སྟབས་འདིར་ཁོ་
བོས་ལུང་རིགས་ཀྱི་རྒྱབ་ལྗོངས་ལྡན་པའི་རང་ལུགས་དེ་གཞིར་འཛིན་རྒྱུ་ཡིན།
ཡིན་ནའང་། གོང་གི་ལོ་ཚིགས་དེ་དག་ལས་ཕལ་ཆེར་གྱིས་བཙན་པོ་དེ་ཉིད་
དགུང་ལོ་བརྒྱད་ཅུར་བཞུགས་པ་ཁས་ལེན་པ་དང་། དེབ་དཀར་དུ་ཕྱི་ལོ་ ༦༥༠
ལོར་བཙན་པོ་ཁོང་སྐུ་གྲོངས་པར་བཤད་པ་དང་། ཡང་གཞན་དག་ཏུ་ལྕགས་གླང་
(༥༨༡)ལོར་ཁྲིར་འཁོད་པ་དང་། རེ་ཤས་ནས་ས་གླང་(༥༦༩)སྔ་མར་སྐུ་འཁྲུངས་
པར་བཤད་པ་སོགས་ལ་དཔག་ན་གོང་གི་ལོ་ཚིགས་ཐམས་ཅད་ཕྱོགས་ཡོངས་ནས་
འགལ་བ་དང་མ་དག་པ་ཁོ་ན་མ་ཡིན་པར་ཤེས་ཐུབ་བོ། ། །
ཡང་དེབ་སྔོན་དུ། བཙན་པོ་སྐུ་འཁྲུངས་པ་ལོ་དྲུག་ཅུ་སྐོར་སྔ་མའི་ས་གླང་
(༥༦༩)དུ་བཤད་པ་ནི་འགོས་ལོའི་རང་ལུགས་ཡིན་མིན་གྱི་ཐད་ལ་བཞེད་པ་མི་མཐུན་



8
སྲོང་བཙན་ལོ་རྒྱུས་ཞིབ་འཇུག
པ་ཡང་ཡོད་དེ། མཁས་དབང་ཚེ་ཏན་ཞབས་དྲུང་གིས། ““སྲོང་བཙན་འཁྲུངས་པའི་
ས་གླང་(༥༦༩)དེ་འགོས་ཀྱི་དྲུག་ཅུ་སྐོར་སྔ་མའི་ས་གླང་དུ་བྱས། ཐང་ཀེའུ་ཙུང་
གིས་ས་སྟག་ལ་(༦༢༩)སྲིད་བཟུང་དུས་སྲོང་བཙན་དགུང་ལོ་ང་དགུ་ལ་ཕེབས།
ལྕགས་གླང་(༦༤༡)ལ་ཀོང་ཅོ་བག་མར་བརྫངས་དུས་སྲོང་བཙན་དོན་གཉིས་ལ་
ཕེབས། ལམ་ནས་ལོ་དྲུག་འགོར་བར་བརྩིས་ན་སྲོང་བཙན་དོན་དགུ་(པ༤༨)ལ་
ཀོང་ཅོ་དང་བཤོས། ཞེས་ཞུན་ཐར་བཅད་ནས་བཤད་ཁུལ་བྱས་པ་རྣམས་ལ་སྙིང་
པོ་སྤུ་ཙམ་ཡང་མ་བྱུང་སྟེ། འགོས་ལོ་དྲུག་ཅུ་སྐོར་སྔ་མའི་ས་གླང་(༥༦༩)ལ་ནོར་
འཁྲུལ་མེད་པའི་དན་རྟགས་ནི་འདི་ལྟར། །
དེབ་སྔོན་གྱི་བསྟན་པ་ཕྱི་དར་གྱི་ལོ་ཚིགས་སྐབས་གོང་འོག་ཏུ། སྲོང་བཙན་
ས་མོ་གླང་(༦༢༩）ལ་འཁྲུ ངས་ནས་ཡི་གེ་འདི ་བགྱི ས་པའི་མེ་སྤྲེ ལ་ཡན་
（༡༤༧༦ )ཆད་ལ་ལོ་བརྒྱད་བརྒྱ་ཞེ་བརྒྱད་འདས། ཞེས་དང་། སྲོང་བཙན་འཁྲུངས་
ནས་ལོ་སུམ་བརྒྱ་ཉེར་དགུ་འདས་པའི་ས་ཕོ་རྟ་(༩༥༨)ལ་ལོ་ཆེན་རིན་ཆེན་བཟང་
པོ་འཁྲུངས། ཞེས་དང་། དུས་མཚུངས་བསྒྲིགས་པའི་སྐབས་སུ་སྲོང་བཙན་འཁྲུངས་
ནས་ལོ་བཞི་བརྒྱ་དང་བཅུ་གསུམ་འདས་རྗེས་ཀྱི་ཆུ་རྟ་(༡༠༤༢)ལ་ཇོ་བོ་བོད་དུ་ཕེབས།
ཞེས་གསུངས་པ་འདི་དག་གིས་ལེགས་པར་གྲུབ་བོ། ཇི་ལྟར་འགྲུབ་ཚུལ་གསལ་བར་
བཤད་ན། མེ་མཁའ་རྒྱ་མཚོ་སྟེ་ལོ་བཞི་བརྒྱ་དང་གསུམ་ལས་ལོ་ལྔ་འཕྲི་བས་ལོ་སུམ་
བརྒྱ་གོ་བརྒྱད། དེའི་སྟེ ང་དེ བ་སྔོན་རབ་བྱུང་བརྒྱད་པའི་མེ་སྦྲུལ་( ༡༤༣༧)ལ་
བརྩམས་པས་དྲུག་ཅུ་སྐོར་བདུན་ལ་ལོ་བཞི་བརྒྱ་ཉི་ཤུ་དང་རབ་བྱུང་བརྒྱད་པའི་མེ་
སྤྲེལ་(༡༩༧༦)བཅས་པའི་ཡན་ལ་ལོ་སུམ་ཅུ་དེ་བསྡོམས་པས་ལོ་བརྒྱད་བརྒྱ་ཞེ་བརྒྱད་
འབྱུང་བ་འདིས་ལེགས་པར་འགྲུབ་པ་ལྟ ར་དུ་ལུང་ཕྱི་མ་རྣམས་ཀྱང་ཤིན་ཏུ་གསལ་
ལོ༑ དགུ་མཐའ་ལ་བྱང་བ་ཞི ག་ཡིན་ན་འདི་ཙམ་གྱིས་ཧ་གོ་བར་འགྱུར་རོ། འོ་ན་



རབ་བྱེད་དང་པོ།
9
དེབ་སྔོན་དུ་བོད་དང་རྒྱ་ཧོར་ལ་སོགས་པའི་རྒྱལ་རབས་ཀྱི་སྐབས་སུ། ཐང་གིས་
ས་སྟག་(༦༡༤)ལ་སྲིད་བཟུང་བ་དེ། སྲོང་བཙན་ལོ་ལྔ་བཅུ་པ་ཡིན་ཞེས་བཤད་འདུག
ཐང་གི་ས་སྟག་ནི་མེ་མཁའ་རྒྱ་མཚོའི་གོང་གི་ལོ་དྲུག་པ་ཉིད་ཡིན་པ་ལ་རྩོད་པ་མེད།
༦༩༨
དེབ་མིང་། སྐུ་འཁྲུངས་ལོ། ཁྲི་ལོ། འདས་ལོ།
མཁས་དགའ། མེ་གླ ང་། ༦༡༧ མེ་གླང་། ༦༧༧ ས་ཁྱི།
དཔྱིད་རྒྱལ། ས་བྱ། ༥༦༥ ལྕགས་གླང་། ༥༨༡ ལྕགས་ཁྱི། ༦༥༠
ཚལ་དེབ། མེ་གླང་། ༦༡༧ ས་གླང་། ༦༢༩ ས་བྱི། །
གསལ་མེ། མེ་གླ ང༌། ༦༡༧ ས་གླང༌། ༦༢༩ ལྕགས་ཁྱི། ༧༡༠
དེབ་དཀར། མེ་གླི ང་། པ༡༧ ས་གླང་། ༦༢༩ ལྕགས་ཁྱི། ༦༥༠
ཏུན་ཧོང་།
ས་བྱ། ༦༤༩
དོར་ཞི། ས་གླང་། ༥༦༩ ལྕགས་གླང་ ༥༨༡ ལྕགས་ཁྱི། ༦༥༠
ཆས་
དེ་དུས་སྲོང་བཙན་དགུང་ལོ་ལྔ་བཅུ་པ་ཡིན་ན། སྲོང་བཙན་འཁྲུངས་ནས་ལོ་ ༨༤༨
འདས་པ་རབ་བྱུང་བརྒྱད་པའི་མེ་སྤྲེལ་(༡༤༧༦)ལ་དེབ་སྔོན་རྩོམ་པའི་ལོ་ཚིགས་དང་
ཇི་ལྟར་འགྲིག་སྟེ། དྲུག་ཅུ་སྐོར་གཅིག་གིས་བར་ཁྱད་བྱུང་བ་མ་ཡིན་ནམ་ཞེ་ན། བདེན་
པར་སྣང་མོད་ཀྱང་། དེ་དུས་སྲོང་བཙན་ལོ་ལྔ་བཅུ་པ་ཡིན་ཞེས་སོགས་ཀྱི་ལོ་ཚིགས་
ནི་མིའི་བདག་པོ་ཀུན་དགའ་རྡོ་རྗེས་ཡི་གེར་བཏབ་པ་བཞིན་བྲི་བར་བྱ་སྟེ། ཞེས་པའི་
གཞན་གཞུང་འགོས་ཀྱིས་ལུང་དྲངས་པ་ལས་བྱུང་བ་ཡིན་གྱི། འགོས་ཀྱི་རང་ཚིག་མ་



10
སྲོང་བཙན་ལོ་རྒྱུས་ཞིབ་འཇུག
ཡིན་པ་”ཞེས་གསུངས་པ་ལ་བརྟག་ན་དེབ་སྔོན་དུ་སྲོང་བཙན་འཁྲུངས་ལོ་ས་གླང་དྲུག་
ཅུ་སྐོར་སྔ་མར་གསུངས་པ་ནི་འགོས་ཀྱི་རང་ལུགས་དངོས་མ་ཡིན་པར་འདོད་པ་དང་།
འགོས་ཀྱི་རང་ལུགས་དངོས་ནི་ས་གླང་ཕྱི་མ་ཕྱི་ལོ་ ༦༣༩ ལོ་ཡིན་པར་བཞེད།
ཡང་དཔའ་རིས་དོར་ཞི་ཚང་གིས། དེང་སང་ལོ་རྒྱུས་རྟོག་ཞིབ་བྱེད་མཁན་
ལ་ལས། སྲོང་བཙན་འཁྲུངས་ལོ་མེ་གླང་ལོར་འདོད་ཕྱིན། དེ་འཁྲུངས་ལོའི་ལོ་
ཚིགས་དུས་རབས་བདུན་པའི་མགོའི་མེ་གླང་ཕྱི་ལོ་ ༦༡༧ ལས་གཞན་དུ་མི་སྲིད་
སྙམ་ནས། མེ་གླང་འཁྲུངས་ལོར་འདོད་མཁན་ཐམས་ཅད་ཀྱི་མཚན་ཕྱོགས་གཅིག་
ཏུ་བསྒྲིགས། ལོ་ཚིགས་རེའུ་མིག་གཅིག་གི་ནང་དུ་བཀོད། དགུང་སྙིང་ས་གླང་
དུ་འདོད་ཕྱིན་ཕྱི་ལོ་ པ༢༩ ལས་གཞན་མི་སྲིད་སྙམ་ནས་ས་གླང་དུ་འདོད་མཁན་
གྱི་མཚན་ཕྱོགས་གཅིག་ཏུ་བསྒྲིགས། ལོ་ཚིགས་རེའུ་མིག་གཅིག་ཏུ་བཀོད་ནས། སྲོང་
བཙན་སྒམ་པོ་འཁྲུངས་ལོ་ ༦༡༧ དུ་འདོད་མཁན་གྱི་གཞུང་དང་མཁས་པ་འདི་ཙམ་
ཡོད། ཕྱི་ལོ་ ༦༣༩ ལོར་འདོད་མཁན་གྱི་མཁས་པ་འདི་ཙམ་ཡོད་ཟེར། ཞིབ་ཏུ་
དཔྱད་ན་བཤད་ལུགས་འདི་ལ་ཨི་ཁུང་མང་དུ་ཡོད་དེ། དཔེར་ན། འགོས་ལོ་གཞོན་
ནུ་དཔལ་པ་སྲོང་བཙན་དགུང་སྙི ང་ས་གླང་དུ་འདོད་མཁན་ཞིག་ཡིན། དེབ་སྔོན་
དུ་སྲོང་བཙན་འཁྲུངས་ནས་ལོ་ཉིས་བརྒྱ་ང་གཉིས་འདས་པ་ལྕགས་གླང་ལོ་ལ་རལ་པ་
ཅན་རྒྱ་དང་འདུམ་མཛད་ཅེས་གསུངས། རལ་པ་ཅན་རྒྱ་དང་འདུམ་མཛད་པའི་ལོ་
ལྕགས་གླང་ཕྱི་ལོ་ ༨༢༡ ཡིན་པ་ལྷ་སའི་མནའ་གཙིགས་རྡོ་རིང་སྟེ ང་ན་གསལ་
པོར་འཁོད་འདུག ལོ་ཚིགས་དེ་ལོ་རྒྱུས་སྨྲ་པ་སུས་ཀྱང་སྨྱུ་གུས་སྔ་འཐེན་ཕྱིར་འཐེན་
ནུས་པ་ཞིག་མིན། ལྕགས་གླང་དེ་ནས་ཡར་བརྩིས་པའི་ལོ་ཉིས་བརྒྱ་ང་གཉིས་པ་ནི་
དུས་རབས་དྲུག་པའི་སྨད་ཀྱི་ས་གླང་ཕྱི་ལོ་ ༥༦༩ ལོ་ལ་འབབ། ཡིན་མིན་རྩིས་
པས་ཤེས་”ཞེས་གསུངས།



རབ་བྱེད་དང་པོ།
11
དེ་ལྟར་ན་འགོས་ཀྱི་རང་ལུགས་དངོས་ནི་ས་གླང་(༥༦༩) དྲུག་ཅུ་སྐོར་སྔ་མ་
དེ་ཡིན་པ་ལས་ཕྱི་མ་མ་ཡིན་པར་གྲུབ་བོ། ཡང་པ་སངས་དབང་འདུས་ཟེར་པ་ཞིག་
ནས། སྲོང་བཙན་འཁྲུངས་འདས་ཀྱི་ལོ་ཚིགས་རེའུ་མིག་ཅིག་བཀོད་པ་ལ་དེབ་སྔོན་
གྱིས་ས་གླང་སྔ་ཕྱི་(༥༦་་༌༌༦༢༩)གཉིས་ཆ་འདོད་ལུགས་བྲིས་ཤིང་། ཕྱིས་ནས་
ཁོ་རང་གི་ལུགས་ལ་ས་གླང་(༥༦༩) སྔ་མ་འདོད་པའི་ཁུལ་གྱིས་དེབ་སྔོན་དུ་སྲོང་
བཙན་སྒམ་པོ་འཁྲུངས་ནས་ལོ་ཉིས་བརྒྱ་ལྔ་བཅུ་རྩ་གཉིས་འདས་པ་ལྕགས་མོ་གླང་
（༨༢༡ ) གི་ལོ་ལ་རལ་པ་ཅན་གྱིས་རྒྱ་དང་འདུམ་མཛད་ཅེས་གསུངས་པ་ལ། བོད་
རྒྱལ་རལ་པ་ཅན་དང་རྒྱ་རྗེ་མུའུ་ཙུང་གཉིས་མཇལ་འདུམ་མཛད་པ་ནི་ལྕགས་མོ་གླང་
དང་ཕྱི་ལོ་ ༨༢༡ ལ་འབབ་པ་ལས། ལོ་ཉིས་བརྒྱ་དང་ལྔ་བཅུ་རྩ་གཉིས་ཀྱིས་སྔ་
བའི་ས་གླང་སྔ་མ་དང་། ཕྱི་ལོ་ ༥༦༩ མིན་པ་ནི་སྣོན་འཕྲིའི་རྩི་ཐབས་ཙམ་གྱིས་
ཀྱང་གསལ་པོར་ཤེས་ཞེས་མངོན་སུམ་ལ་བསྙོན་པའི་བྱིས་པའི་མལ་འཆལ་ལྟ་བུ་འདི་
ནི་ལོ་རྒྱུས་སྨྲ་པའི་མདུན་སར་ངོ་ཚ་དགོས་པའི་གནས་ཡིན་ནོ། །
ཡང་དེབ་དཀར་དུ། ““དེ ་ལྟར་ཀོང་ཇོ་བྱོན་པའི་ལོ་དང་། སྲོང་བཙན་འདས་
པའི་ལོ་གཉིས་ནི་རིམ་པ་བཞིན། ལྕགས་གླང་དང་ལྕགས་ཁྱི་ཡིན་པར་ལོ་རྒྱུས་ཐམས་
ཅད་ཁ་མཐུན་ཞིང་། གོང་འོག་གི་རྒྱལ་རབས་འདི་གཉིས་ཀྱང་མཐུན་པས། དོགས་
དཔྱོད་ཅི་ཡང་མ་དགོས། འོན་ཀྱང་འཁྲུངས་པའི་ལོ་ནི་གླང་ཡིན་པར་ལོ་རྒྱུས་མང་
པོར་བཤད་ཀྱང་གླང་དེའི་དབང་ཐང་དང་། དེ་ལོ་སྐོར་གང་གི་ཡིན་པ་ལ་མཁས་པ་
རྣམས་མི་མཐུན། ལྔ་པ་ཆེན་པོ་དང་འགོས་ནི་ས་གླང་དུ་བཞེད། བུ་སྟོན་སོགས་
ཀྱིས་མེ་གླང་དུ་གསུངས། ལྷག་པར་འགོས་ཀྱིས་གླང་དེ ་དྲུག་ཅུ་སྐོར་སྔ་མའི་ས་
གླང་དུ་བྱས་ནས། སྲོང་བཙན་དགུང་ལོ་བརྒྱད་ཅུ་རྩ་གཉིས་བཞུགས་པར་གསུངས།
སྤྱིར་བོད་ཀྱི་ལོ་རྒྱུས་རྙིང་པའི་རིགས་ལ། གླང་སྟག་སོགས་ཀྱི་ལོ་ཙམ་ལས། ལོ་



12
སྲོང་བཙན་ལོ་རྒྱུས་ཞིབ་འཇུག
ཁམས་བཤད་པ་ཡེ་མེད་པས། རབ་བྱུང་དང་པོ་ཡན་ཆད་ཀྱི་ལོ་ཚིགས་རྣམས་གཏན་
ལ་འབེབས་ཚེ། ལོ་རྒྱུས་ཤིན་ཏུ་མང་པོ་བསྡུར་ནས་དཔྱད་དགོས་པས། ཡང་དག་
པར་ནི་འགོས་ལོ་ལྟ་བུའི་མཁས་པ་མ་གཏོགས་སུས་ཀྱང་མི་ནུས། འོན་ཀྱང་འགོས་
ཀྱི་བཞེད་པ་ལ་ཡང་རྣམ་པ་ཀུན་ཏུ་ལོང་བས་གླང་མཇུག་གི་ཚུལ་དུ་བྱས་ན་མི་རུང་
བ་ཡང་རེ ་གཉིས་ཡོད་དམ་སྙམ།” ཞེས་གསུངས་ཡོད། གོང་དུ་བཀོད་པའི་
འགོས་ལོའི་རང་ལུགས་ལ་དཔྱད་རྒྱུ་མང་དུ་ཡོད་ཀྱང་འདི ར་ཚི ག་ཚོགས་ལ་
འཇིགས་ཏེ་རེ་ཞིག་གཟུར་གནས་དཔྱོད་ལྡན་རྣམས་ལ་དཔྱད་གཞིར་བཞག འོན་
ཀྱང་ཨ་ལགས་ཚེ་ཏན་ཞབས་དྲུང་དང་དཔའ་རི ས་དོར་ཞི་རྣམ་གཉིས་ནས་དཔྱད་
གླེང་གནང་བ་བཞིན་དེབ་སྔོན་དུ་ཕྱོགས་གཅིག་ནས་ས་གླང་(༥༦༩) སྔ་མར་འདོད་
པའི་ཟོལ་དང་། ཕྱོ གས་གཞན་ཞི ག་ནས་ས་གླང་ཕྱི་མ་ (༦༢༩)དེ་སྲོང་བཙན་
འཁྲུངས་ལོར་བཞེད་པ་འདྲ་ཞིག་ནི་མཆིས།
འོ་ན་ཁྱེད་རང་གིས་འཁྲུངས་ལོ་ས་གླང་དྲུག་ཅུ་སྐོར་སྔ་མ་སྟེ་ཕྱི་ལོ་ ༥༦༩
ལ་འདོད་དགོས་པའི་རྒྱུ་མཚན་ཅི་ཞེ་ན། དེང་སང་བོད་ཕྱི་ནང་གི་ཚད་ལྡན་ལོ་རྒྱུས་
སྨྲ་པ་ཕལ་ཆེར་གྱིས་གསུངས་གསལ་ལྟར། སྲོང་བཙན་འཁྲུངས་ལོ་མེ་གླང་ཕྱི་ལོ་
༦༡༧ ལ་བྱས་ན། གཤེགས་པའི་ལོ་ཚིགས་ ༦༩༨ ས་ཁྱི་ལ་འབབ། ཡང་སྲོང་
བཙན་དགུང་སྙི ང་ས་གླང་དྲུག་ཅུ་སྐོར་ཕྱི་མ་ཕྱི་ལོ་ ༦༢༩ བྱས་ན། གཤེགས་
པའི་ལོ་ཚིགས་ལྕགས་ཁྱི་དང་ཕྱི་ལོ་ ༧༡༠ ལ་འབབ། དེ་ལྟར་ཁས་བླངས་པ་ཡིན་
ན༑ ས་གླང་སྔ་མ་འཁྲུངས་ལོ་ ༦༡༧ དང་འདས་ལོ་ ༦༩༨ ལྟ ར་ན་སྲོང་བཙན་
གཤེགས་ནས་ལོ་བཅུ་གཉིས་(༧༡༠)པ་ན་གྱིམ་ཤིང་ཀོང་ཇོ་བོད་དུ་བསུས། ཕྱི་མ་
འཁྲུངས་ལོ་ ༦༢༩ དང་འདས་ལོ་ ༧༡༠ ཡིན་པ་ལྟར་བྱས་ན། སྲོང་བཙན་
གཤེགས་པའི་ལོ་(༧༡༠)དེར་ཀོང་ཇོ་ཕྱི་མ་བླངས་པ་ཁས་བླངས་པར་སོང་ཡོད། དེར་



རབ་བྱེད་དང་པོ།
13
མ་ཟད་བཙན་པོ་ཁྲི་རལ་པ་ཅན་གྱིས་རྒྱ་དང་འདུམ་མཛད་པའི་རྡོ་རིང་བཞེངས་པའང་
ཁྲི་སྲོང་ལྡེ་བཙན་རིང་བོད་དམག་གིས་ཐང་གི་རྒྱལ་ས་བླངས་པ་དང་རྒྱ་རྗེ་ཏེ་ཙུང་ཧྲན་
ཀྲུས་ཁྲི་ལས་བྲོས་པ་སོགས་ཁྲི་སྲོང་ལྡེ་བཙན་མ་འཁྲུངས་གོང་གི་ལོ་ཉི་ཤུའི་སྔོན་དུ་
（༧༡༠)ཁས་བླངས་པར་སོང་བས་ལོ་རྒྱུས་གོང་འོག་ནོར་བའི་ཉེས་སྐྱོན་མི་ཉུང་བ་
ཞིག་འབྱུང་བ་གདོན་མི་ཟའོ། དེའི་ཕྱིར་གཟུ་བོར་གནས་པའི་ལོ་རྒྱུས་སྨྲ་པ་ཞིག་
ཡིན་ཕྱིན་སྲོང་བཙན་འཁྲུངས་ལོ་ས་གླང་(༥༦༩) སྔ་མར་མི་འདོད་ཐབས་མེད་དུ་
ཆགས་ཡོད་སྙམ་པས་དཔྱད།
འོན་ཀྱང་སྔར་གྱི་ལོ་རྒྱུས་དེབ་ཐེར་ཕལ་མོ་ཆེར། དེ་ལྟར་འཁྲུངས་འདས་ཀྱི་
ལོ་ཚིགས་ཐད་ནོར་འཁྲུལ་གང་མང་ཞིག་བྱུང་ཡོད་པ་ནི། སྐབས་དེར་ཆོས་ལུགས་
ཀྱི་ལོ་རྒྱུས་གཙོ་བོར་བརྗོད་པ་ལས་སྲིད་དོན་དང་ལོ་ཚིགས་སོགས་ལ་དོ་སྣང་ཆེར་
མ་གནང་བ་དང་། དེ་བཞིན་སྔར་གྱི་ལོ་རྒྱུས་རྩོམ་འབྲིའི་རིམ་པ་ནི་ངག་རྒྱུན་གྱི་བྱུང་
བ་གཙོ་ཆེ་བ་འབྲི་སྲོལ་དར་བ་དང་། དེའི་ཁར་ཡིག་རིགས་གཞན་ན་གསལ་བའི་རང་
གི་ལོ་རྒྱུས་ལ་ཞིབ་འཇུག་གི་དུས་ཚོད་མ་རག་པའམ་ཡང་ན་རང་གི་སློབ་དཔོན་གྱི་
བཞེད་དགོངས་དྲི་མ་དང་བྲལ་བ་ཞིག་ཏུ་རློ མ་པ་སོགས་གང་ལྟར་ཁོར་ཡུག་དང་དུས་
ཚོད་ཀྱི་དབང་གིས་ད་ལྟའི་ལོ་རྒྱུས་གླེང་བ་ལྟ་བུའི་གླེང་སྟེགས་ཤིག་མ་ཐོབ་པའི་རྐྱེན་
ཡིན། ཡང་ང་ཚོར་དགའ་ཞེན་སྐྱེ་འོས་པ་ཞིག་ནི་འདིར་ལོ་རྒྱུས་སྨྲ་པ་ཕལ་མོ་ཆེས་
སྲོང་བཙན་འཁྲུངས་ལོ་གླང་དང་། ཕལ་ཆེ་བ་དགུང་གྲངས་བརྒྱད་ཅུར་བཞུགས་པ་
གསུང་ཚུལ་གཅིག་མཐུན་དུ་ཆགས་པ་ནི་ང་ཚོའི་སྤྱིའི་སྔ་རབས་ཀྱི་ལོ་རྒྱུས་ཡིག་ཆ་
ལ་ཡིད་ཆེས་བྱེད་ཆོག་པའི་དཔང་རྟགས་ཤིག་དང་། ལོ་ཁམས་དང་དྲུག་ཅུ་སྐོར་
སྔ་ཕྱིའི་བར་ཁྱད་བྱུང་ཡོད་པ་ནི་སྔ་རབས་ཀྱི་ལོ་རྒྱུས་ཡིག་ཆ་མང་དག་ཅིག་ལ་ལོ་
ཚིགས་ཐད་ཞིབ་ཆ་མ་ཐོན་པའི་མཚོན་རྟགས་ཤིག་ཀྱང་ཅིས་མ་ཡིན། །



14
སྲོང་བཙན་ལོ་རྒྱུས་ཞིབ་འཇུག
༣༽ མཚན་གྱི་རྣམ་གྲངས།
ཡང་བཙན་པོ་སྲོང་བཙན་སྒམ་པོ་ལ་མཚན་གྱི་རྣམ་གྲངས་མང་པོ་ཞིག་བྱུང་དང་འབྱུང་
བཞིན་པ་ནི་ལོ་རྒྱུས་དེབ་ཐེར་ཁག་སོ་སོ་ན་གསལ་བ་ལྟར་རེད། དཔེར་ན། རང་རེའི་
ལོ་རྒྱུས་ཁྲོད་དུ་ཁྲི་སྲོང་བཙན་དང་སྲོང་བཙན་སྒམ་པོ་ཞེས་འབྱུང་ལ། སོག་པོའི་ཆོས་
འབྱུང་སྐོར་བཤད་པ་ཞེས་པའི་ནང་ཐེ་ལི་ལྡེ་སུ་སློན་བཙན་ཟེར་ཞིང་། སངས་རྒྱས་
ཆོས་ལུགས་ཀྱི་ལོ་རྒྱུས་ཞེས་པའི་ནང་སྲོང་བཙན་སྒམ་པོ་དང་རྒྱལ་པོ་སྲོང་བཙན་ཞེས་
གསལ། ཡང་ཐང་དེབ་རྙིང་མའི་ནང་ཁྲི་སྲོང་སློན་བཙན་དང་སྐབས་རེར་ཚིག་བསྡུས་
ནས་སློན་བཙན་ཞེས་ཀྱང་འཁོད། ཐང་དེབ་གསར་མའི་ནང་ཁྲི་སྲོང་སློན་བཙན་དང་
ཁྲི་སྲོང་བློན་ཙན་ཞེས་བྲིས་པའང་མང་། ཞིབ་ཏུ་བསམ་གཞིགས་བྱེད་སྐབས། ཏུན་
ཧོང་ཡིག་རྙིང་དུ་སློན་བཙན་ནི་སྲོང་བཙན་གྱི་ཚབ་ཏུ་བེད་སྤྱོད་བྱས་ཡོད།
འགའ་རེ་སྒྲ་དག་པོ་མ་ཐོན་པ་དང་ཁོ་ཚོའི་སྐད་ཀྱི་ཤན་ཞུགས་དབང་དུ་སོང་
བ་ཡིན་གྱི་མཚན་དངོས་དེ་ཐོག་མར་སྨྲས་པའི་ཁྲི་སྲོང་བཙན་དང་སྲོང་བཙན་སྒམ་
པོ་ཡིན་པ་ཐག་གིས་ཆོད། སྤྱིར་བཏང་བོད་རྒྱལ་སྔ་མ་དག་གི་མཚན་འདོགས་སྟངས་
ལ་རྒྱུ་མཚན་ཁྱད་མཚར་རེ་བགྲང་རྒྱུ་ཡོད། དཔེར་ན། གནམ་གྱི་ཁྲི་བདུན་ལས་
མུ་ཁྲི་བཙན་པོ་དང་། དིང་ཁྲི་བཙན་པོ། སོ་ཁྲི་བཙན་པོ། མེར་ཁྲི་བཙན་པོ། གདགས་
ཁྲི་བཙན་པོ། སྲིབ་ཁྲི་བཙན་པོ་བཅས་ཀྱི་མཚན་ནི། གནམ་མུག་མུག་དང་། སོ་
ཐམ་ཐམ། དོག་མེར་མེར། གདགས་ཀྱི་ལྷ་མོ་དཀར་མོ། སྲིབ་ཀྱི་ལྷ་མོ་སྔོན་མོ་
ལ་སོགས་པ་ཡུམ་གྱི་མིང་གི་ཆ་ཤས་རེ་བཏགས་པ་དང་། ཡང་ལྡེ་སྣོལ་པོ་དང་ལྡེ་
རྒྱལ་པོ། ལྡེ ་སྤྲིན་བཙན། འབྲོང་གཉན་ལྡེའུ། ཁྲི་ལྡེ ་གཙུག་བཙན། ཁྲི་སྲོང་ལྡེ་
བཙན་སོགས་ནི་ཐོག་མར་དུས་སྐབས་དེར་ཆབ་སྲིད་སྒྲུང་ལྡེ འུ་བོན་གསུམ་གྱིས་
བསྐྱངས་ཞེས་པ་ལས་ལྡེའུ་དེ་སྤྱི་ཚོགས་ཁྲོད་དུ་བརྩི་མཐོང་ཧ་ཅང་ཆེ་བ་དང་། དེའི་



རབ་བྱེད་དང་པོ།
15
ནུས་ཤུགས་ལ་བརྟེན་ནས་བཙན་པོའི་སྲིད་ཀྱི་དགོས་མཁོ་ཚང་མ་སྒྲུབ་ཀྱི་ཡོད་པར་
མ་ཟད། ཁྱིམ་མཚེས་རྒྱལ་ཁབ་དག་གིས་ཀྱང་དེ་ནི་བོད་ཀྱི་རིག་གཞུང་ཐུན་མོང་
མ་ཡིན་པ་ཞིག་ཏུ་བཀུར་བར་བརྟེན་བཙན་པོ་ལ་ཆེ་བ་བརྗོད་པའི་ཕྱིར་དུ་དེ་ལྟར་
བཏགས་པ་དང་། ཕྱིས་ནས་དེ་རུས་མིང་ལྟ་བུ་ཞིག་ཏུའང་ཆགས་མེད་དམ་སྙམ་པའི་
བསམ་ཚུལ་ཡོངས་ཁྱབ་ཏུ་ཡོད་ཀྱང་། ཡང་སྐབས་རེ་གབ་ཚིག་དང་མཚན་ཟུར་གྱི་
ལྡེ འུ་གཉིས་རྩ་བ་ནས་འབྲེལ་བ་མེད་པ་ཞིག་ཏུའང་མཐོང་བས་ཞིབ་ཏུ་དཔྱད་དགོས་
ངེས་ཤིག་རེད། །
ཡང་བཙན་པོ་དེ་དག་གི་མིང་གི་ཐོག་མར་ཁྲི་ཟེར་བའི་ཐ་སྙད་ཅིག་ཡོད་པ་ནི།
བོད་ཀྱི་རྒྱལ་པོའི་ཐོག་མ་དེ་བོན་ཤེས་པ་མཁན་བཅུ་གཉིས་ཀྱིས་གཉའ་བར་བཏེགས་
ནས་གདན་དྲངས་ཏེ་རྒྱལ་པོར་བསྐོས་པ་དང་། སླར་དེའི་ཁྲི་ཐོག་འཛིན་པའི་གདུང་
སྲས་དག་གི་མཚན་གྱི་མགོར་ཁྲི་ཞེས་འབོད་སྲོལ་བྱུང་བར་བཤད།
ཡང་མཁས་པ་འགའ་རེས་གནམ་གྱི་ཁྲི་བདུན་དང་། བར་གྱི་ལེགས་དྲུག སའི་
ལྡེ ་བརྒྱད་ལ་སོགས་པའི་རྒྱལ་པོ་དེ་དག་གི་མཚན་ཞང་ཞུང་གི་སྐད་ཡིན་པ་དང་།
ད་དུང་མིང་དེ་ཚོ་རྗེས་གྲུབ་ཀྱི་ཐ་སྙད་ཡིན་ཏེ། ཁྲི་ཞེས་པ་ལྷ་དང་ལྷའི་ཐེས་ཙེའི་
དོན། ལྡེ འུ་ཞེས་པ་ཤེས་རབ་དང་བློ་གྲོས་ཤེ ས་རི ག་སོགས་ཀྱི་དོན། མུ་ཞེས་
པ་ཀུན་ཁྱབ་ཀྱི་དོན། སྲོང་ཞེས་པ་ཐོགས་པ་མེད་པའི་དོན། དིང་ཞེས་པ་ཀློ ང་
གི་དོན། དར་ཞེས་པ་ལེགས་པའི་དོན་སོགས་ཡིན་ཟེར་བ་སོགས་ཤོད་སྲོལ་མང་
དུ་ཡོད་ཀྱང་འདིར་ང་ཚོས་ཤེས་དགོས་པ་གཙོ་བོ་ནི་བཙན་པོ་ཁྲི་རབས་སོ་གསུམ་
པ་ཁོང་གི་མཚན་ཡིན། །
ཆོས་རྒྱལ་སྲོང་བཙན་སྒམ་པོ་ཞེས་པའི་དོན་ལ། སྲོང་ནི་མཐོ་དགའ་དམན་
སྡང་མེད་པར་ལས་འབྲས་དཔང་བཞག་གིས་བཀའ་ཁྲིམས་ཚངས་པའི་ཐིག་ལྟར་དྲང་



16
སྲོང་བཙན་ལོ་རྒྱུས་ཞིབ་འཇུག
པོར་སྲོང་བའི་དོན་དང་། སྒམ་པོ་ཞེས་པ་ནི་ཐུགས་དགོངས་ཟབ་ཅིང་བརྟན་པའི་
དོན་ཡིན། ཞེས་སྤྱི་ཡོངས་ཀྱི་ཆ་ནས་དེ་ལྟར་འགྲེལ་བཤད་སྟབས་བདེ་ཞིག་རྒྱག་སྲོལ་
ཡོད་པ་རེད། ཆོས་རྒྱལ་ཞེས་པ་ནི་བོད་དུ་དམ་ཆོས་དར་སྤེལ་བཏང་བའི་བྱས་རྗེས་
ལ་ཕྱི་རབས་པ་ཚོས་གུས་བརྩིའི་གདེང་འཇོག་གིས་བཏགས་པ་ཞིག་རེད་ལ་འདི་ནི་
བོད་གངས་ཅན་པའི་ལོ་རྒྱུས་ཁྲོད་ཆོས་རྒྱལ་ཟེར་བའི་མིང་གི་ཐོག་མ་དེ་ཡིན། གསལ་
མེ་རུ། ·་དེར་རྒྱལ་བུ་ནར་ལོན་དུས། བཟོ་དང་། རྩིས་དང་། སྒྱུ་རྩལ་དང་། རིག་
པའི་གནས་ལྔ་ལ་མཁས་ཤིང་ཡོན་ཏན་དང་ལྡན་པར་གྱུར་པས་བློན་པོ་རྣམས་ན་རེ།
འོ་ཅག་ཚོའི་རྗེ་འདི་ནི་ཡོན་ཏན་དུ་མ་དང་ལྡན་ཏེ། ཐུགས་ཤིན་ཏུ་སྒམ་མོ་ཟེར་བས།
མཚན་ཡང་སྲོང་བཙན་སྒམ་པོ་ཞེས་གྲགས་སོ།” ཞེས་གསུངས་པ་ལྟར་ན་རྒྱལ་པོ་
སྐུ་གཞོན་ནུའི་སྐབས་ཀྱི་ཡོན་ཚད་ཀྱི་ཆ་ནས་བཏགས་པར་བཞེད། ཡང་མཁས་དགའ་
རུ༑ “ཁྲི་སྲོང་བཙན་ཞེས་མཚན་དུ་གསོལ་བ་ལས། །ཡོན་ཏན་ཀུན་ལྡན་ཤིན་ཏུ་
ཐུགས་སྒམ་པས། །མཚན་ཡང་སྲོང་བཙན་སྒམ་པོར་ཆགས་པར་གྱུར།” །ཅེས་
འཁོད་པ་ནི་སྔ་མའི་རྒྱུ་མཚན་དང་འདྲ་སྙམ།
བཀའ་ཆེམས་ཀ་ཁོལ་མ་རུ། “བློན་པོ་རྣམས་ན་རེ། རྒྱལ་པོ་འདི་ཐུགས་སྒམ་
པོ་ཞིག་འདུག་གོ་ཟེར་ནས་དམ་པའི་སྲོལ་བཟང་པོ་སྲོང་བ། ཐུགས་ཡང་སྒམ་པས་
ན་མིང་དང་མཚན་ཡང་རྒྱལ་པོ་སྲོང་བཙན་སྒམ་པོ་བཏགས་སོ།” ཞེས་པ་ནི་སྐབས་
དེར་ཆོས་ཁྲིམས་དང་རྒྱལ་ཁྲིམས་གསར་གཏོད་ཀྱི་གཟི་བརྗིད་ལ་བརྟེན་ནས་བཏགས་
པར་བཞེད། ལྡེ འུ་ཆོས་འབྱུང་རྒྱས་པ་རུ། ““དེ་ལྟར་སྤྲུལ་པ་ཡིན་པས། ཐུགས་
གང་བས་ཀྱང་སྒམ་པར་བྱོན་པས་མཚན་ཡང་སྲོང་བཙན་སྒམ་པོ་བཏགས་སོ།” ཞེས་
ལི་ཡུལ་གྱི་དགེ་སློང་གཉིས་ལ་སྤྲུལ་པ་བསྟན་པ་དང་། དེ་གཉིས་ཀྱི་རྒྱལ་པོ་ཐུགས་
རྗེ་ཆེན་པོ་ཡིན་པར་ངེས་པ་རྙེད་པ་དང་། སྤྲུལ་བསྒྱུར་གྱི་ཆེ་བ་ལ་བརྟེན་ནས་བཏགས་



རབ་བྱེད་དང་པོ།
17
པར་བཞེད། ཡང་སི་ཏུ་པཎ་ཆེན་གྱི་མུ་ཏིག་ཕྲེང་མཛེས་སུ། ““བདག་ཅག་གི་སྟོན་
པས་འཇམ་དཔལ་རྩ་བའི་རྒྱུད་སོགས་སུ་ཇི་ལྟར་ལུང་བསྟན་པ་བཞིན་ཁ་བ་གངས་ཅན་
གྱི་ཡུལ་དབུས་སུ་ལྷ་ལྡན་ཉིད་དུ་ལི་ཙ་བཱིའི་རིགས་ལས་ཆོས་སྐྱོང་བའི་རྒྱལ་པོ་ཚར་
དུ་དངར་བ་རིམ་པར་བྱོན་པ་ལས་ཉི་མ་ལྟ་བུར་གྲགས་པ་རྣམ་པར་གསལ་བ། རྒྱལ་
པོ་མིའི་ལྷའམ་ཡང་ན་སྐྱེ་བོ་མི་བསྲུན་པ་འདུལ་དཀའ་བ་རྣམས་ལུགས་གཉིས་ཀྱི་སྲོལ་
བཟང་པོའི་ལམ་དུ་ནན་གྱིས་སྲོང་ཞིང་མཛའ་བ་དང་མི་མཛའ་བ་དང་བར་མ་རྣམས་
ལ་ཐུགས་རབ་ཏུ་སྙོམས་པའི་ཕྱོགས་སུ་མ་ལྷུང་བའི་ཕྱིར་ཤིན་ཏུ་དྲང་བའི་བཀའ་
ཁྲིམས་བཙན་པོའི་གནས་ལས་མངའ་འོག་པ་རྣམས་འདའ་བའི་སྐབས་མེད་པ་དང་།
ཕྱི་དང་ནང་གི་བྱ་བའི་གནས་ཐམས་ཅད་མ་འཆོལ་ཞིང་འཁྲུགས་པ་མེད་པར་དཔྱད་
པ་གསུམ་གྱིས་གཏན་ལ་འབེབས་ཤིང་མཛངས་པར་གྲགས་པ་རྣམས་ཀྱིས་ཀྱང་དགོངས་
པའི་གཏིང་དཔོག་པ་མེད་པའི་ཕྱིར་སྒམ་པོ་སྟེ་སྲོང་བཙན་སྒམ་པོ་ཞེས་མཚན་སྙན་
པར་གྲགས་པ་ཉིད་སྐྱེ་དགུའི་དཔལ་དུ་ཤར་ཏོ།” ཞེས་གསུངས། རང་ལུགས་ནི།
“གཙང་གི་དགུ་གྲི་ཟིང་པོ་རྗེ་དང་། མང་པོ་རྗེ ་སུམ་བུ། གཉན་འཛི་ཟུང་ནག་པོ་
སོགས་ཕམ་པར་བརྒྱབས་པ་ལ་བརྟེན་ནས། དབའ་དབྱི་ཚབ་ལ་སོགས་པས། བཙན་
པོའི་མཚན་གསོལ་བ། ཆབ་སྲིད་ནི་གནམ་ལས་མཐོ། དབུ་རྨོག་ནི་རི་བས་བཙན་
ཏེ༑ གནམ་རི་སློ ན་བཙན་དུ་བཏགས་སོ།” ཞེས་འཁོད་པ་ལྟར། དེ་ཡི་སྲས་སྲོང་
བཙན་སྒམ་པོའི་མཚན་ཡང་། མགར་སྟོང་བཙན་གྱིས་བཙན་པོ་གང་གི་ཆེ་བའི་རྣམ་
གཞག་བརྗོད་པའི་མགུར་བཞེངས་སྐབས་སུ། “བཙན་པོ་ཁྲི་སྲོང་བཙན་གྱི་རིང་ལ་
བྱུང་ངོ་། མི་ཡོངས་ཀྱི་བཀའ་དྲིན་ཚོར་བས། སྲོང་བཙན་སྒམ་པོ་ཞེས་གསོལ་ཏོ།”
ཞེས་བྱུང་བ་བཞིན་བཙན་པོ་གང་གི་བློ་གྲོས་དང་། འཕྲིན་ལས་ཀྱི་ཟབ་ཚད་ལ་བརྟེན་
ནས་ཕྱིས་སུ་མཚན་འདི་གསོལ་བར་སྙམ།



18
སྲོང་བཙན་ལོ་རྒྱུས་ཞིབ་འཇུག
སྤྱིར་བཙན་པོ་ཞེས་པ་ནི་ཐང་ཡིག་རྙི ང་མ་ལས། “ཡུལ་དེའི་སྲོལ་དུ་མི་དཔའ་
སྟོབས་ཅན་ལ་བཙན་དང་། སྐྱེས་པ་ལ་ཕོ་ཞེས་འབོད་པས་ཡུལ་གྱི་རྗེ་གཙོ་བོ་ལ་བཙན་
ཕོ་ཟེར་”ཞེས་འཁོད་པ་ལྟར་སྲིད་དོན་གྱི་ཕྱོགས་ལ་ཕྱག་རྗེས་མཐོ་བ་དང་དཔའ་སྟོབས་
འཛོམས་པ་ལ་མིང་མཐར་བཙན་ཞེས་སྦྱར་ཞིང་བཙན་པོ་ཞེས་བརྗོད་སྐབས་གཙོ་བོ་
རྒྱལ་པོ་ལ་གོ་བ་དང་། དེ་བཞིན་གཉའ་ཁྲི་བཙན་པོ་ནས་དར་མ་འུ་དུམ་བཙན་བར་
དུ་རྒྱུན་མ་ཆད་པར་བྱུང་ཞིང་། བཙན་པོའི་རྒྱལ་རབས་ཞེས་བརྗོད་སྐབས་ཁྲི་སྲོང་
བཙན་ནས་དར་མ་འུ་དུམ་བཙན་བར་གྱི་རྒྱལ་རབས་ལ་གོ་བ་ཡིན། སྤུ་རྒྱལ་ཞེས་
བརྗོད་སྐབས་གཉའ་ཁྲི་ནས་འུ་དུམ་བཙན་བར་གོ་བ་ཡིན། དེ་བཞིན་མགར་སྟོང་
བཙན་དང་ཁྲི་འབྲིང་བཙན་བྲོད། ཞང་ཆེ་བཙན་སོགས་ལྟ་བུ་ལ་ཡང་མང་དུ་སྦྱར་
བ་ཡོད་དོ། དེ་བཞིན་དུ་དེབ་དཀར་དུ། “ད་ནི་རྗེ་བློ ན་སོགས་ཀྱི་ཐ་སྙད་ལ་ཅུང་
ཟད་དཔྱད་ན། དེ་ཡང་བཙན་པོ་དང་། རྗེ་དང་། རྒྱལ་པོ་དང༌། མངའ་བདག་
དང་། བླ་སོགས་ནི་སྔོན་གྱི་བརྡ་ཡིན་ཅིང་། ས་སྐྱོང་དང་མི་དབང་སོགས་ནི། ལེགས་
སྦྱར་སྐད་ཀྱི་བྷ་བཱ་ལ་དང་ན་རེནྡྲ་སོགས་བསྒྱུར་པར་འདུག་པས་བསྟན་བཅོས་ཀྱི་ཐ་
སྙད་ཙམ་ཡིན་ནོ། དེ་མཚུངས་སྡེ་པ་བྱ་བ་ཡང་ཕྱིས་ཀྱི་ཐ་སྙད་ཡིན་ལ། དེ་ཡང་
རྒྱ་གར་པ་རྣམས་རྒྱལ་པོ་ལ་དེ་བ་སྟེ་ལྷ་ཞེས་འབོད་པ་དེ་ཟུར་ཆག་ནས། ཁ་ཆེ་པ་
རྣམས་ཀྱི་སྐད་ལ་བདེ་ཝང་དུ་འབོད་པའི་ཐ་སྙད་དེ་ག་ཐོག་མར་མངའ་རིས་ཆོས་རྒྱལ་
རྣམས་ལ་ཆོ་ལོར་སྦྱར་ཞིང་། ཕྱིས་རིན་སྤུངས་སྣེའུ་གདོང་གཙང་པ་སོགས་ལ་ཡང་
སྦྱར་རོ། ཡིག་རྙིང་དུ་བཙན་པོ་དང་། བཙུན་མོ་བྱ་བ་ལ། བཙན་ཕོ་དང་བཙན་པོ་
ཞེས་བྲིས་ཏེ། དེའི་ཕྱིར་ཕོ་བྲང་བྱ་བ་ཡང་བཙན་ཕོ་བཞུགས་སའི་བྲང་ས་དང་། དེ་
བཞིན་བླ་བྲང་བྱ་བ་བླ་མ་བཞུགས་སའི་བྲང་སའམ་དབུ་གུར་སོགས་ལ་བྱེད་དེ། དམག་
སྒར་བཏབ་པ་ལ་དམག་གི་བྲང་བཏབ་པ་སོགས་འདུལ་བ་ལ་ཡང་སྣང་བ་བཞིན་ནོ།



རབ་བྱེད་དང་པོ།
19
བཙན་མོ་བྱ་བ་དེ་ཡང་རྒྱལ་པོའི་ལྕམ་གཅིག་པུ་ལ་མིན་པར་རྒྱལ་རིགས་ཀྱི་བུད་མེད་
སྤྱི་ལ་སྦྱར་བ་འོག་གི་རྒྱལ་རབས་ཀྱི་ཞར་ལ་ཡང་གསལ། ཨ་མདོ་རེ བ་ཀོང་ཡུལ་དུ་
རྒྱལ་པོ་བློ ན་ཆེ་བཙན་མོ་བྱ་བའི་སྡེ་གསུམ་ཁད་ཉེ་བར་ཡོད་པ་ཡང་། སྔོན་གྱི་བརྡ་
ལ་སྦྱར་ན་རྒྱལ་པོ་བློན་ཆེན་བཙུན་མོ་གསུམ་གྱི་མིང་དེ་ཁོ་ན་ལྟར་འདུག་པས། དེ་
ཡང་དེ་གསུམ་གྱི་མཚན་ལས་དྲས་པར་གོར་མ་ཆག
བློན་ཆེན་དང་ཕྱི་བློན་བྱ་བ་དག་ཀྱང་སྔོན་གྱི་ཐ་སྙད་ཡིན་ཞིང་། མདུན་ན་
འདོན་ནི་པུརོ ཧིཏ་བྱ་བའིརྒྱ་སྐད་བསྒྱུར་པ་སྟེ། རྒྱ་གར་གྱི་རྒྱལ་པོའི་ལས་ཚན་ཙམ་
ཡིན་ཞིང་། དེ་ཡང་རྒྱལ་པོའི་མདུན་དུ་སྐར་བཅོས་དང་རིག་བྱེད་སོགས་འདོན་པའི་
བྲམ་ཟེ་བླ་མཆོད་རེ་ཡོད་པ་དེའི་མིང་ཡིན་མོད་ཀྱི། ཕྱིས་ཀྱི་མཁས་པ་རྣམས་དེ་བཀའ་
བློན་ལྟ་བུ་ཞིག་གི་མིང་དུ་འཁྲུལ་ནས་སྣང་། དེས་ན་སྔོན་དུས་བོད་ཀྱི་རྒྱལ་པོ་ལ་
སྐུ་བོན་བྱ་བ་ཞིག་འདུག་པ་དེ་མདུན་ན་འདོན་གྱི་ཚོད་ཙམ་ཡིན། དེ་བཞིན་དུ་ཞང་
བློན་སྣ་བོ་ཆེ། བཙན་ཁ་བོ་ཆེ། ཨ་ཞ་མགོ་བོ་ཆེ་བྱ་བ་ལྟ་བུ་དག་ཀྱང་། དེ ང་སང་
གི་ལས་སྡེ་ཆེན་མོ། ཞལ་ངོ་ཆེན་མོ། དབུ་མཛད་ཆེན་མོ་སོགས་དང་དོན་འདྲ་བ་
ལ༑ འགའ་ཞིག་གིས་དེ་མ་གོ་བར། ཆེན་པོའི་རི གས་སུ་འཁྲུངས་པའི་སྔོན་དུས་
ཀྱི་བླ་མ་འགའ་རེའི་མཚན་ལ་ཁ་ཆེ་དང་སྣ་བོ་ཆེ་སོགས་སུ་གྲགས་པར་བརྟེ ན་དོན་
མེད་པའི་མཚར་གཏམ་སྣ་ཚོགས་སུ་སྨྲས་ནས་སྣང་། གཞན་ཡང་སྔོན་གྱི་དུས་སུ་
ས་མཚམས་ལ་མེལ་ཚེ་དང་སོ་བྱེད་པའི་བློ ན་པོ་དག་འཇོག་ཅིང་། དེ་ཡང་ཕྱིའི་དགྲ་
ལ་སོ་བྱེད་པའི་ཕྱི་སོ་བྱ་བ་ཞིག་དང་། བོད་སྡེ་རང་གི་ནང་དུ་སོ་བྱེད་པའི་ནང་སོ་
བྱ་བ་གཉིས་ཡོད་པའི་ཕྱི་མ་ནི་ད་དུང་ཡང་གོ་གནས་ཀྱི་མིང་དུ་ཡོད་ལ། དེ་དག་ལ་
སོ་བློ ན་བྱ་བའི་ཐ་སྙད་ཀྱང་རྡོ་རིང་སོགས་ལ་གསལ་ལོ།” ཞེས་གསུངས་པ་སོགས་
ཀྱི་ལོ་རྒྱུས་ཀྱིས་དཀའ་གནད་མང་པོ་འཁྲོལ་ནུས་སོ། །



རབ་བྱེད་གཉིས་པ།
རྒྱལ་ཁྲིར་འཁོད་པ་དང་རྒྱལ་ས་ལྷ་ལྡན་དུ་སྤོས་ཤིང་
བོད་ཡུལ་གཅིག་གྱུར་བྱས་པ།
༡༽ རྒྱལ་ཁྲིར་འཁོད་པ།
བཙན་པོ་སྲོང་བཙན་སྒམ་པོ་ནི་བོད་རྒྱལ་ཁབ་ཀྱི་རྒྱལ་ཐོག་སོ་གསུམ་པ་ཡིན་(སོ་གཉིས་
པར་འདོད་མཁན་ཡང་ཡོད།)ཞིང་། ཁོང་ནི་ཆབ་སྲིད་འཛིན་སྐྱོང་ལ་བྱང་ཆུབ་པ་དང་
དགྲ་སྡེ་འཇོམས་པར་དཔའ་ཞིང་རྟུལ་ཕོད་དང་ལྡན་པ་ཞིག་ཡིན་པ་དང་། དམག་དོན་
དང༌། ཁྲིམས་ལུགས། ཕྱི་འབྲེལ། སྲིད་དོན་བཅས་ཀྱི་ཐད་ཁྱད་པར་འཕགས་པའི་
རྣམ་དཔྱོད་དང་ལྡན་པ་ཞིག་གོ། དེ་ཡང་འདས་པའི་ལོ་རྒྱུས་ལ་ཕྱིར་མིག་རེ་བལྟས་
པ་ཡིན་ན། སྲོང་བཙན་མ་བྱོན་གོང་དབུས་གཙང་གཉིས་རེ་ཞིག་གཅིག་གྱུར་བྱེད་ཐུབ་
པ་བྱུང་ཡོད་ནའང་དུས་ཡུན་ཐུང་ངུ་ཞིག་གི་ནང་རིམ་པར་སིལ་བུར་འཐོར་བཞིན་པའི་
གནས་བབ་དེ་ལྟ་བུའི་འོག་བོད་ཆེན་པོའི་རྒྱལ་ཁབ་གསར་འཛུགས་འཛིན་སྐྱོང་གནང་
མཁན་བཙན་པོ་ཁོང་ཉིད་རྒྱལ་ཁྲིར་འཁོད་པ་ནི་ཐུ་བྷོད་མི་རིགས་ཀྱི་གཟི་བརྗིད་ཀྱི་ལོ་
རྒྱུས་ཤིག་ཡིན། ཡིན་ནའང་ཁོང་གིས་སྲིད་དབང་བཟུང་བའི་དུས་སྐབས་སྔ་ཕྱི་དེར་
དགྲ་གཉེན་ཟུང་འབྲེལ་གྱིས་ཕྱི་ནང་གང་སར་བཙན་པོའི་སྲིད་དབང་བརྟན་བརླིང་ཡོང་
བར་གཏོར་བཤིག་ཚད་མེད་བཟོས་དང་བཟོ་བཞིན་ཡོད་པ་སོགས་ཏུན་ཧོང་ཡིག་རྙིང་
དུ་གསལ་བ་འདི་ལྟར། “བཙན་པོ་སྲོང་བཙན་སྒམ་པོའི་རིང་ལ། ཡབ་འབངས་ཀྱིས་



22
སྲོང་བཙན་ལོ་རྒྱུས་ཞིབ་འཇུག
ནི་འཁུས། ཡུམ་འབངས་ནི་ངོ་ལོག གཉེན་ཞང་ཞུང་། མཛོ་སུམ་པ། ཉ་གཉི་དྭགས་
པོ༑ (ས་ཁུལ་དེ་ནི། སྤུ་རྒྱལ་རྒྱལ་རབས་ཀྱི་མངའ་ཁོངས་ཆེས་རྙིང་གྲས་ཤིག་ཡིན།
འོན་ཀྱང་བསྐྱར་དང་འོར་དུ་འགྱུར་ལྡོག་མང་བའི་ས་ཁུལ་ཞིག་དང་། ལྷག་ཏུ་བཙན་
པོ་སྲོང་བཙན་གྱི་ཡབ་ཀྱི་སྐབས་སུ་ངོ་ལོག་དང་ཟིང་ཆ་ཆེན་པོ་ཞིག་བཟོས་པ་དང་སྐབས་
དེ ར་སྟོབས་ཤུགས་ཀྱང་ངེས་ཅན་ཡོད་པའི་དཔུང་ཁག་དང་ལྡན་པ་ཞིག་རེད། ཡིན་
ནའང་སྐབས་དེར་སེང་གོ་མྱི་ཆེན་གྱིས་དྲག་ཤུགས་ཆེན་པོའི་དཔུང་རྒྱུགས་ལ་བརྟེན་ནས་
སླར་ཡང་འབངས་སུ་བཀུག སྐབས་དེ་ནས་བོད་ཀྱི་གཏམ་དཔེར། མདུང་མོ་ཐེབས་
གཅིག་གིས། འབྲོག་མོ་ཐང་གང་ཐོབ་ཅེས་གྲགས་ཤིང་། ཁོང་གི་བྱ་དགའ་རུ་གསེར་
ཁུང་རེའུ་རྒལ་གྱི་མི་དང་འབྲོག་ཕྱུགས་བཅས་གནང་ཡོད། འོན་ཀྱང་གནམ་རི་སྲོང་
བཙན་དུག་གིས་བཀྲོངས་པའི་རྗེས་སུ་སླར་ཡང་ངོ་ལོག་ཟིང་ཆ་བསླངས། སྲོང་བཙན་
གྱི་མངའ་ཁོངས་རྒྱ་བསྐྱེད་སྐབས་སུ་དཔུང་ཁག་གཙོ་གྲས་ཤིག་དང་མདོ་སྟོད་སྨད་དང་
ལྷག་ཏུ་མདོ་སྨད་བྱང་རྒྱུད་དུ་མཐའ་སྲུང་ཁག་ཤས་ཆེ་བ་དྭགས་པོ་ནས་ཡིན། མ་ཟད་
དགས་པོའི་རྒྱལ་ཕྲན་འདི་སྤུ་རྒྱལ་རྒྱལ་རབས་དང་གཉེན་གྱི་འབྲེལ་བའང་ཡོད་པ་ཞིག་
སྟེ ༑ འབྲོང་སྙན་ལྡེའུའི་བཙུན་མོ་དང་སྟག་རི་གཉན་གཟིགས་ཀྱི་མ་ཡུམ་མཆིམས་
བཟའ་ཀླུ་རྒྱལ་ཡང་དྭགས་པོ་ནས་ཡིན།） ཀོང་པོ། (ས་ཁུལ་དེ་ནི། ཡུལ་ཡར་
ལུང་དང་ས་འབྲེལ་གྱི་མངའ་ཁོངས་ཤིག་དང་། སྤུར་རྒྱལ་བཙན་པོའི་མེས་པོ་གཉའ་
ཁྲི་བཙན་པོའང་སྤོ་བོའི་ཡུལ་ནས་སྤྲུགས་སྐབས་ནས་དམིགས་བསལ་འབྲེལ་བ་ཆེ་བ་དང་།
སྤུ་དེ་གུང་རྒྱལ་གྱི་མངའ་ཐང་བསྐྱར་གསོ་བྱེད་པ་ལ་གལ་ཆེའི་ནུས་པ་འདོན་མྱོང་བའི་
དཔུང་ཁག་ཅིག་ཡིན། ལྷག་པར་དུ་སྤུ་རྒྱལ་རྒྱལ་རབས་སྐབས་སུ་ཀོང་པོར་དབང་བསྒྱུར་
པའི་རྗེ་བོ་ཀོང་དཀར་པོ་འདིའི་མི་རྒྱུད་ནི་ཉ་ཁྲི་ལས་བརྒྱུད་པ་དངོས་ཡིན་པར་བརྟེན་
ཏེ་ཤ་ཁྲི་ལས་བརྒྱུད་པའི་སྤུ་རྒྱལ་རྒྱལ་རབས་ལའང་སྤུན་མཆེད་ཀྱི་བརྒྱུད་པའི་འབྲེལ་



རབ་བྱེད་གཉིས་པ།
23
བ་ཡོད་པ་ཞིག་རེད། བཙན་པོ་ཁྲི་སྲོང་བཙན་སྐུ་གཞོན་ནུའི་སྐབས་གཞན་གྱིས་བརྒྱུད་
སྐུལ་འོག་བཙན་པོའི་སྲིད་གཞུང་དང་སོ་སོར་གྱེས་རྒྱུའི་ལངས་ཕྱོགས་བཟུང་བ་དང་།
ཁྲི་སྲོང་ལྡེ་བཙན་སྐབས་སུ་ཀོང་དཀར་པོ་རྗེ་བློན་གྱིས་ཞུས་དོན་བཞིན་ཀོང་པོ་ས་ཁུལ་
དེ་ཉིད་ཀྱི་བདག་དབང་ཡོངས་རྫོགས་དཀར་པོ་རྗེའི་མི་རྒྱུད་ལ་འཇགས་གནས་ཆོག་པའི་
ཞལ་བཞེས་མནའ་ཡིག་གནང་བ་སོགས་ཀོང་པོ་དེ་མོའི་རྡོ་བརྐོས་ཡི་གེར་གསལ།) མྱང་
པོ་(ས་ཁུལ་དེ་ནི། རྒྱལ་རྩེ་ཁུལ་དུ་གནས་པའི་རྒྱལ་ཕྲན་ཞིག་དང་། བཙན་པོའི་རྒྱལ་
རབས་སུ་དཔའ་མཛངས་གཉིས་ལྡན་གྱི་བློན་ཆེན་ཆེས་མང་པོ་ཞིག་ས་ཁུལ་འདི་ནས་
བྱུང་བ་དང༌། མྱང་ལ་སྟོད་སྨད་གཉིས་སུ་ཡོད་པ་ཡིན། མྱང་གི་རུས་རྒྱུད་དང་ས་
ཁུལ་འདི་གཉིས་སོ་སོ་དང་། མྱང་པོ་རྗེའང་ས་ཁུལ་འདི་དང་འབྲེལ་བ་མེད་དམ་སྙམ་
པས་དཔྱད།) ཀུན་ཀྱང་ངོ་ལོག ཡབ་གནམ་རི་སློན་བཙན་དུག་བོར་ཏེ་བཀྲོངས་སོ།”
ཞེས་འཁོད་པ་ལྟར་ཡབ་གནམ་རི་སྲོང་བཙན་གྱིས་ཐོག་མར་གཙང་ཕྱོགས་ཀྱི་རྒྱལ་པོ་
མར་མུན་དང་
། དབུས་ཕྱོགས་ཀྱི་ཟིང་པོ་རྗེ་དང་དྭགས་པོ་ས་ཁུལ་སོགས་མངའ་འོག་
ཏུ་བཅུག་སྟེ། རྒྱལ་ཕྲན་དང་རུས་རྒྱུད་ཚོ་བ་ཁག་གཅིག་གྱུར་བཟོ་བའི་རྨང་གཞི་གསར་
པ་ཞིག་བཏང་ཡོད་ཀྱང་། ཁོང་གི་སྐུ་ཚེའི་སྨད་ལ་དྭགས་པོ་དང་ཀོང་པོ། མྱང་པོ་ལ་
སོགས་པའི་ཡུལ་གྱི་བདག་པོ་རྣམས་ཀྱིས་བཙན་པོར་ངོ་རྒོལ་བྱེད་མགོ་ཚུགས་ཤིང་།
བཀའ་ཁྲིམས་ལ་རྒྱབ་འགལ་ཁོ་ན་བྱེད་པའི་དགྲ་བོའི་དཔུང་ཚོགས་ཤིག་ཏུ་ཆགས་པར་
མ་ཟད། ས་ཐག་རིང་བའི་ཞང་ཞུང་དང་མཛོ་སུམ་པ་ལ་སོགས་པའི་རྒྱལ་ཕྲན་ཁོག་གཅིག་
གིས་ཀྱང་ཚུར་རྒོལ་རབ་དང་རིམ་པ་བྱས། དུས་མཚུངས་ཡབ་མེས་གོང་མའི་སྐབས་
ནས་ཡོད་པའི་བློན་པོ་དང་རང་གི་ནང་འཁོར་རེ་ཤས་ནས་ཀྱང་མི་འཐད་པའི་རྣམ་འགྱུར་
དང་གྱེན་ལོག་པར་ངན་པ་ལག་འབྲེལ་བྱས་ཏེ་མཐར་ཡབ་རྒྱལ་པོ་གནམ་རི་སྲོང་བཙན་
ལ་ཟས་དུག་ཕུལ་ནས་བཀྲོངས་པ་རེད། ཡང་བཀའ་ཆེམས་ལས། ““རྒྱལ་བུ་ལོ་བཞི་



24
སྲོང་བཙན་ལོ་རྒྱུས་ཞིབ་འཇུག
ལོན་པའི་(༥༧༣)དུས་སུ། ཡབ་རྒྱལ་པོས་བྱང་དུ་ཕོ་བྲང་མཛད་ནས། རྟ་ཅང་ཤེས་
རྨ་བྱ་ཀྱུངས་བྱ་བ་དེ་ཆིབས་ནས་ཁྱུང་པོ་སྤུ་ཏ་སྤུ་ཏེ་དང་། སྤུ་ཁྱུང་རིང་པོ་དང་འགྲོགས་
ཏེ་བྱང་འདམ་པ་རྒྱབ་ཏུ་བྱོན་ནས་ཁྱུང་པོ་སྤུ་ཏ་སྤུ་ཏེ་དང་། སྤུ་ཁྱུང་པོ་རིང་པོས་གཡག་
བསད་ནས་རྒྱལ་པོས་གཡག་ཤ་གསོལ་བས་ཤ་དུག་གིས་གྲོངས། རྟ་ཡང་སྦོས་ནས་ཤི།”
ཞེས་འཁོད་འདུག་པས་དཔྱད། དེ་འདྲའི་གནས་ཚུལ་ཐབས་སྐྱོ་བ་དང་ཉེན་ཚབས་ཆེ་
བའི་དུས་ཟིང་ཞིག་གི་འོག་ཡབ་གནམ་རི་སྲོང་བཙན་གློ་བ་ཉེ་བའི་བློན་པོ་ཚོས་སྐུའི་དགུང་
གྲངས་བཅུ་གསུམ་ (༥༨༢)ལས་མ་སོན་པའི་ལྷ་སྲས་དེ་བོད་ཀྱི་བཙན་པོའི་ཁྲི་ལ་མངའ་
གསོལ་བ་ནི། འགལ་ཟླར་གྱུར་པའི་རྙོ ག་གྲ་མང་པོ་ཞིག་གིས་ལྷ་སྲས་བཙན་པོ་ཁོང་
གི་ནུས་ཤུགས་ལ་ཚོད་བགམ་ཐེངས་ཤིག་གམ། ཡང་ན་ཛ་དྲག་ཆེ་བའི་གནས་སྟངས་
དེར་དེ་ལྟར་ལན་སློག་མི་བྱེད་ཐབས་མེད་དུ་གྱུར་པ་ཡིན་སྲིད། གང་ལྟར་ཡང་ལྷན་
སྐྱེས་ཀྱི་ཤེས་རབ་མྱུར་ཞིང་ཆབ་སྲིད་ཀྱི་གཟིགས་རྒྱང་དཔག་པར་དཀའ་བའི་ལྷ་སྲས་
ཁོང་ཁྲི་ལ་འཁོད་རྗེས་འཇིགས་སྣང་དང་བག་འཁུམ་རྡུལ་ཙམ་ཡང་མེད་པར་རྣམ་དཔྱོད་
དང་སྙིང་སྟོབས་ཟུང་འབྲེལ་གྱི་སྟོབས་ཤུགས་ལ་བརྟེན་ནས་ནང་ཁུལ་ཞི་འགྲིག་དང་
ཕྱོགས་བཞིའི་དགྲ་འདུལ་གྱི་སྦྱོར་བར་མངོན་དུ་ཕྱོགས་པར་གྱུར་ཏོ། །
དེ་ཡང་བཙན་པོའི་ཐུགས་དགོངས་ལ་ཐོག་མར་བོད་ཡུལ་གཅིག་གྱུར་བྱེད་པ་
ལ་མེད་ཐབས་མེད་པ་ནི་རྗེ་བློན་དང་རྒྱལ་འབངས་ནང་ཁུལ་གྱི་མཐུན་སྒྲིལ་སྟོབས་
ཤུགས་ཡིན་པར་དགོངས་ཏེ། ཐོག་མར་ཁོང་གིས་ཡབ་ལ་གློ་བ་ཉེ་བའི་བློན་པོ་རྙིང་
པ་དབའ་དབྱི་ཚབ། (ཁོང་ནི་དང་པོ་ཡུལ་ངས་པོ་ཡི་རྒྱལ་པོ་ཟིང་པོ་རྗེའི་འཁོར་
དུ་གཏོགས་པ་ལ། ལུགས་མཐུན་མ་ཡིན་པར་རང་གི་ནུ་བོ་བསད་པ་ལ་སྟོང་འཇལ་
དགོས་པའི་ཞུ་གཏུགས་བྱས་ཀྱང་། ཟིང་པོ་རྗེས་མི་གསོད་ཉེས་ཅན་པ་གཤེན་ཁྲི་བཤེར་
རང་གི་ནང་བློན་དུ་སོང་བས་ངོ་མ་ཆོད་དེ། དགེ་བས་མི་དགེ་བ་བསད་པ་ལ་བསད་



རབ་བྱེད་གཉིས་པ།
25
དུ་ཟད་དོ་ཞེས་སྨྲས། དེར་བརྟེ ན་དབའ་དབྱི་ཚབ་ཡི་ཐང་ཆད་དེ་མྱང་ཙེང་སྐུ་དང་
མཉམ་དུ་སྤུ་རྒྱལ་སྟག་རི་གཉན་གཟིགས་དང་དེ་རྗེས་གནམ་རི་སྲོང་བཙན་ལ་གསང་
འབྲེལ་བཟུང་སྟེ་གཙང་གི་རྒྱལ་པོ་ཕམ་པར་བཏང་ཞིང་། སྤུ་རྒྱལ་ལ་ཧ་ཅང་བློ་ཉེ་
བའི་གལ་ཆེའི་བློན་པོ་ཞིག་ཏུ་གྱུར་པ་དང་། གནམ་རི་སྲོང་བཙན་གྱིས། ཟ་གང་
གཤེན་གྱི་ཡུལ་ས་དང་། མལ་དྲོ་ཕྱོགས་ནས་བྲན་ཁྱིམ་སྟོང་ལྔ་བརྒྱ་བསྩལ་པ་དང་།
བཙན་པོ་སྲོང་བཙན་གྱིས། དབའ་དབྱི་ཚབ་གྲོངས་པ་ཡིན་ན། དུར་ཁུང་གཙན་པོ་
རང་ཉིད་ཀྱིས་ཕྱག་བདར་ཏེ་རྩིག་རྒྱུ་དང་། བུ་ཚ་གང་རུང་ལ་གསེར་ཡིག་མི་ཆད་
པར་སྩོལ་རྒྱུ་སོགས་ཆེས་ཆེར་མཐོང་ཆེན་དང་ངོ་སོ་བསྟོད་ཡོད་ལ། བཙན་པོའི་
རྒྱལ་ཁབ་རྒྱ་བསྐྱེད་དུ་གཏོང་བ་ལ་ཕྱི་རྗེས་ཆེ་བའི་ཁྱིམ་རྒྱུད་ཆེ་ཁག་གཅིག་དང་།
དབས་དབྱི་ཚབ་ཁོང་ནི་སྤུ་རྒྱལ་རྒྱལ་རབས་གསུམ་(སྟག་རི་གཉན་གཟིགས། གནམ་
རི་སྲོང་བཙན། སྲོང་བཙན་སྒམ་པོ།)ལ་མནའ་འབྲེལ་ཡོད་པར་མ་ཟད་གནམ་རི་
སྲོང་བཙན་དང་ཁྲི་སྲོང་བཙན་གཉིས་ཆ་སྐུ་དངོས་སུ་ཁོང་གི་ཕ་ཁྱིམ་དུ་ཕེབས་མྱོང་
ཡོད།） ཁྱུང་པོ་སྤུང་སད་ཟུ་ཙེ། (ཁོང་ནི་གནམ་རི་སྲོང་བཙན་གྱི་སྐབས་སུ་གཙང་
གི་རྒྱལ་པོ་མར་མུན་གྱི་མགོ་བཅད་དེ། གཙང་བོད་ཁྱིམ་ཉིས་ཁྲི་བཙན་པོའི་ཕྱག་
ཏུ་ཕུལ་པ་དང་། མོང་སྔོན་པོ་གློ་བ་རི ངས་ཏེ་བཙན་པོ་བཀྲོངས་པའི་སྟ་གོན་བྱེད་
སྐབས་ཟུ་ཙེས་ཚོར་ནས། བཙན་པོ་སྤུན་གཉིས་(གནམ་རི་སྲོང་བཙན་དང་སློན་
ཀོལ་)ཀྱི་སྐུ་ལ་གནོད་འཚེ་གང་ཡང་མ་ཐེབས་པའི་སྒོ་ནས་མོང་སྔོན་པོ་བཀུམས་
པ་དང་། ལར་སྤུ་རྒྱལ་རྒྱལ་རབས་གཉིས་(གནམ་རི་སྲོང་བཙན། སྲོང་བཙན་སྒམ་
པོ།)ཀྱི་བློན་གཙོ་གྲས་ཤིག་དང་། དཔའ་སྟོབས་དང་སྤྱང་གྲུང་ཐད་སུས་ཀྱང་འགྲན་
ཡ་ལོན་དཀའ་བའི་དཔའ་རྒོད་གྲགས་ཅན་ཞིག་སྟེ། བཙན་པོའི་བློན་པོའི་ཁྲོད་ན་ཟུ་
ཙེ་ལས་གློ་བ་ཉེ་བ་སྔོན་ཆད་མ་བྱུང་ངོ༌། ཟུ་ཙེ་མཛངས་ཞེ་ན་མཛངས། དཔའ་ཞེ་



26
སྲོང་བཙན་ལོ་རྒྱུས་ཞིབ་འཇུག
ན་དཔའ། མི་གཅིག་ཚོགས། དགུ་ཚོགས་ན། སྤུང་སད་ཟུ་ཙེ་སྨྲའོ། ཡང་རྩིས་གྲྭ་
གསུམ། ཞལ་ལྕེ ་གྲྭ་བཞི་ཡང་རྣ་བས་ཉན་ཞིང་གཅོད། མིག་མང་གྲྭ་གཅིག་ཀྱང་
དེའི་ཞར་ལ་རྩེ་ན་རྒྱལ། བྱ་ཁྱུ་གཅིག་འཕུར་བ་མཐོང་ནས། གཅིག གཉིས། གསུམ།
བཞི། ལྔ། དྲུག་ཅེས་བགྲངས། བྱ་ཁྱུ་དེ་སླར་འཕུར་ཚེ་ཡང་བགྲང་བར་བྱ་གཅིག་
ཚང་མི་འདུག་པས། ཁྲས་བསད་པ་འདྲ་ལྟོས་ཤིག་སྨྲས་པར། བལྟས་པ་ན་བྱ་གཅིག་
ཁྲས་བཀུམས་འདུག་སྐད། སྤུང་སད་ཟུ་ཙེ། ཚོར་ཆེ་ལ་དཀུ་ཆེ། སྙི ང་མཛངས།
ཟུ་ཙེ་ལྟ་བུ་ག་ལ་ཡང་མེད་དོ་ཞེས་གྲགས་པ་ཧ་ཅང་ཆེ་བའི་དཔའ་རྒོད་ཅིག་ཡིན། ཁོང་
གིས་ཚེ་སྨད་ལ་བོད་རྒྱལ་ཁབ་ཀྱི་ལས་བྱེད་ལས་རྒས་ཡོལ་བྱས་ཤིང་མཁར་སྡུམ་པ་
རུ༈ བཙན་པོ་སྐུ་བཀྲོངས་པའི་སྒྱུ་བྱས་ཏེ་དགྱེས་སྐྱེམས་གསོལ་སྟོན་གསོལ་བར་
མགར་གྱིས་ཚོར་ཏེ་བཙན་པོའི་སྙན་དུ་གསོལ། དེ་ཟུ་ཙེས་གོ་ནས་རང་གི་བུ་ངག་
རེ་ཁྱུང་ལ། བདག་གི་མགོ་བཙན་པོར་ཕུལ་ཅིག་ཅེས་སྨྲས་ཤིང་རང་ཉིད་ལྕེ བས་ཏེ་
བཀུམས་པ་ཡིན།） མྱང་མང་པོ་རྗེ་(ཁོང་ནི་སྤུ་རྒྱལ་སྟག་རི་གཉན་གཟིགས་དང་
གནམ་རི་སྲོང་བཙན་གཉིས་ཀྱི་སྐབས་རིམ་པར་ཟིང་པོ་རྗེ་ཕམ་པར་རྒྱག་པའི་གཡུལ་
དུ་ཞུགས་པའི་དཔའ་རྒོད། གནམ་རི་སྲོང་བཙན་གྱིས་གཉན་འཛི་ཟུང་གི་མཁར་སྦུབ་
དང་། བྲན་ཁྱིམ་སྟོང་ལྔ་བརྒྱའི་བྱ་དགས་ཆེ་བསྟོད་ཞུ་སའི་མྱང་ཙེང་སྐུའི་སྲས་ཡིན་
པ་དང་། ཁོང་གི་ངག་རྩལ་དང་སྤོབས་པའི་ཐད་ཁྱུང་པོ་སྤུང་སད་ཟུ་ཙེས་ཀྱང་ངོ་
ཡ་ཆོག་དཀའ་བའི་ཤགས་འགྱེད་མཁན་ཞིག དེ་བཞིན་བཙན་པོ་དང་ཞི་དྲག་བློ ན་
པོའི་ཚོགས་སུ་སྐབས་དུ་མར་ཟུ་ཙེས་རང་རློ མ་ང་རྒྱལ་དང་དཔུང་ངོམ་བྱེད་སྐབས་
མཐའ་གཅིག་ཏུ་བཙན་པོའི་ཕྱོགས་སུ་ལངས་ཏེ་ཁ་གཏད་བྱེད་མཁན་ཡ་མེད་ཅིག་དང་།
ཁྲི་སྲོང་བཙན་གྱི་མངའ་ཐང་རྒྱ་བསྐྱེད་སྐབས་སུམ་པ་མཐའ་དག་དམག་བྱེད་མ་དགོས་
པར་རྒྱའི་སྒོ་ནས། ཁྱིམ་གྲངས་མ་ཤོར་བར་འབངས་རྣལ་མར་བཀུག་པའི་ཕྱི་རྗེས་



རབ་བྱེད་གཉིས་པ།
27
མང་ཞིང་། དཔའ་མཛངས་གཉིས་ལྡན་གྱི་བློན་ཆེན་ཆེས་གཙོ་གྲས་ཤིག་ཡིན། འོན་
ཀྱང་མཐའ་མཇུག་བཙན་པོ་དང་མྱང་མང་པོ་རྗེ་ཞང་སྣང་བར་ཟུ་ཙེས་ཕྲ་མ་བཅུག་
སྟེ་ཁོང་བརླགས་པར་མ་ཟད་མཁར་སྤུར་བ་ཡང་བཤིག་གོ།） ཞང་སྣང་སོགས་ལ་
བཀའ་གྲོས་མཛད་པ་དང་། འབྲི་བསེ་རུ་གུང་སྟོན། (ཁོང་གི་སྐྱེ་ཡུལ་འབྲི་གུང་
དང་། བོད་ཀྱི་ངག་རྒྱུན་ལོ་རྒྱུས་ཁྲོད་མིང་དུ་གྲགས་པའི་ཆབ་སྲིད་པ་ཞིག་གི་ལོ་རྒྱུས་
མང་དུ་བྱུང་ཞིང་། ཁྲི་སྲོང་བཙན་སྐབས་ཀྱི་བློ ན་པོ་གཙོ་གྲས་ཤིག་ཡིན། འོན་ཀྱང་
བོད་ཀྱི་ལོ་རྒྱུས་ཡིག་ཚང་རང་དུ་རྒྱ་མོ་བཟའ་བསུ་རུ་ཐང་རྒྱལ་ཁབ་ཏུ་བསྐྱོད་པ་དང་།
ལི་ཡུལ་གྱི་དགེ་སློང་ཐོག་མར་བོད་དུ་ཁྲི་སྲོང་བཙན་མཇལ་དུ་སླེབས་པ་ལ་བར་དུ་
ཕྱིར་བྲོས་བྱེད་སྐབས་བཙན་པོའི་བཀའ་ལྟར་དབུས་སུ་སྣེ་ལེན་བྱས་སྐོར་ལས་གཞན་
དུ་ལོ་རྒྱུས་ཆེར་མི་གསལ། འོན་ཀྱང་དུང་དཀར་ཚང་གིས་འཇོན་ཐང་གང་ཡང་མེད་
ཅིང་ཕྲག་དོག་ཆེ་བའི་བློན་པོ་ཞིག་ཡིན་ཞེས་པའི་དགོངས་པ་དངོས་གང་ཡིན་དང་
རྒྱ་ནག་གི་ལོ་རྒྱུས་འགར་གསང་བའི་ཐོག་ཞང་ཞུང་རྒྱལ་པོ་དང་མཉམ་དུ་སྲིད་འགྱུར་
སློང་རྒྱུར་ལས་གཞི་མང་དུ་བརྩམས་ཚུལ་དང་། ཁྲིམས་ཡིག་ཆེན་མོ་གསར་བཟོ་
དང་ཀོང་ཇོ་བོད་དུ་བསུ་རྒྱུར་འགོག་རྒོལ་མཐའ་གཅིག་ཏུ་བྱེད་མཁན་ཞིག ལྷག་
ཏུ་ཐང་བོད་བར་འགལ་བ་གཙོ་གྲས་སློང་མཁན་ཞིག་ཏུ་བཤད་པ་རྣམས་དོན་དངོས་
ཡིན་མིན་སོགས་ལ་དཔྱད་དགོས་པར་སེམས།） སྙགས་ཁྲི་བཟང་ཡང་སྟོན་(ཁོང་
ནི་བོད་ཀྱི་མཛངས་བློན་ལྔ་པ་ཡིན་ཞིང་། ཁོང་གི་རིག་སྟོབས་དང་ཐབས་ཇུས་ལ་
བརྟེན་ནས་སྔར་རི་བཙན་སར་གནས་ཏེ་འབྲོག་ལས་ལ་གཙོ་ཤུགས་བཅོལ་བའི་ལམ་
ལུགས་བརྗེ་བསྒྱུར་གྱིས་རི་ཁྱིམ་ཀླུང་དུ་ཕབ་ནས་ཞིང་ལས་ཆེད་གཉེར་ལས་གྲྭ་གོང་
འཕེལ་དུ་བཏང་ཞིང་། ཞིང་གྲོང་འཛུགས་བསྐྲུན་གྱི་ལས་གཞི་རྒྱ་ཆེར་སྤེལ་བ་སོགས་
བཟོ་ལས་དང་འཛུགས་བསྐྲུན་ཐད་བྱས་རྗེས་བླ་ན་མཐོ་བའི་བློན་པོ་ཞིག་ཡིན།)དང་



28
སྲོང་བཙན་ལོ་རྒྱུས་ཞིབ་འཇུག
-
--
མགར་སྟོང་བཙན་ཡུལ་བཟུང་། ( ཁོང་ནི་མེད་ཐབས་མེད་པའི་བློན་ཆེན་བཞིའི་
གྲས་ནས་ཡིན་པ་དང་། ཁོང་གིས་ཁྲིམས་ཡིག་ཆེན་མོ་གསར་བཟོ་དང་། ཞིང་འབྲོག་
གི་ཁྲལ་བསྡུའི་ལམ་ལུགས། འ་ཞ་ཆབ་འོག་ཏུ་བསུས་པ། མང་སྲོང་མང་བཙན་
སྐབས་སུ་ལོ་ངོ་བཅོ་ལྔའི་རིང་བློན་ཆེན་གྱི་གོ་གནས་བཞེས་ཏེ། ཐུ་བྷོད་རྒྱལ་ཁབ་
ཀྱི་མངའ་ཐང་རྒྱ་བསྐྱེད་དང་ཆབ་དཔལ་རིག་གསུམ་གྱི་དཔལ་ཡོན་གོང་འཕེལ་དུ་
གཏོང་བ། ལྷག་པར་དུ་དྲག་པོ་དམག་གི་སྒྲིག་འཛུགས་ལེགས་བཅོས་དང་། མཐའི་
སོ་ཁ་བརྟན་སྲུང་སོགས་ཀྱི་ཆེད་དང་། ཐུ་བྷོད་དབུས་དང་ས་ཁུལ་གྱི་ཆབ་སྲིད་ཀྱི་
ཚོགས་ཆེན་རིམ་པར་བསྡུ་བ་སོགས་ཀྱི་སླད་དུ་རླབས་ཆེན་གྱི་ཕྱག་ལས་རྒྱ་ཆེན་པོ་
མང་དུ་གནང་ཞིང་། ཁོང་གིས་སྲས་གཉིས་ནས་ཀྱང་བློན་ཆེན་གྱི་གོ་གནས་རིམ་པར་
བཞེས་ཡོད་པ་དང་། ཁོང་ཡབ་སྲས་ནི་ཐུ་བྷོད་ལོ་རྒྱུས་ཁྲོད་སྐད་གྲགས་ཤིན་ཏུ་ཆེ་
བ་དང་རྒྱ་ནག་གི་ལོ་རྒྱུས་དེབ་ཐེར་ཁྲོད་ཀྱང་མཚན་སྙན་ཧ་ཅང་ཆེ་བའི་ཁྱིམ་རྒྱུད་ཅིག་
ཡིན།) ཐོན་མི་(ཁོང་ནི་བོད་ཀྱི་མཛངས་བློན་བཞི་པ་ཡིན། ཐོག་མར་བཙན་པོའི་
བཀའ་ལྟར་གཞུང་འབྲེལ་ཐོག་རྒྱ་གར་འཕགས་ཡུལ་དུ་སློབ་སྦྱོང་ལ་ཕེབས་ཏེ་ལོ་ངོ་
དྲུག་རིང་བསྟན་བཅོས་དང་ཡིག་རིགས་མང་དུ་སྦྱངས། ཕྱིར་བོད་དུ་སླེ བས་ནས་
བོད་ཡིག་དང་སྒྲ་རིག་པའི་བསྟན་བཅོས་ཆེན་པོ་བརྒྱད་གསར་རྩོམ་དང་། ཐེག་པ་
ཆེན་པོའི་ཆོས་སྐོར་མང་དུ་བསྒྱུར། རང་ཉིད་ཀྱི་སློབ་དཔོན་ལི་བྱིན་ལ་སོགས་པའི་
པཎྜིཏ་མཁས་པ་མང་པོ་བོད་དུ་གདན་འདྲེན་ཞུས། བོད་རང་གི་ལོ་ཙཱ་བ་མང་པོ་གསོ་
སྐྱོང་གནང་། གཞན་ཡང་བལ་བཟའ་ཁབ་ཏུ་བསུ་སྐབས་ལོ་ཙཱ་བར་བྱོན་མྱོང་བ་སོགས་
རྒྱས་པ་གཞུང་དངོས་སུ་གསལ།)སོགས་དཔའ་མཛངས་གཉིས་ལྡན་གྱི་བློ ན་གསར་
པ་(དུས་ཕྱིས་སུ་ནང་བློ ན་བཟང་པོ་དྲུག་གིས་གཙོས་བྱས་པའི་ནང་བློ ན་བརྒྱ། ཕྱི་
བློན་བཙན་པོ་དྲུག་གིས་གཙོས་བྱས་པའི་ཕྱི ་བློ ན་བརྒྱ། བཀའི་འཕྲུལ་བློ ན་བཞི་



རབ་བྱེད་གཉིས་པ།
29
ལ་སོགས་པ་བར་གྱི་བློ ན་པོ་བརྒྱ་སོགས་ཕྱི་ནང་བར་གསུམ་གྱི་བློན་པོ་སུམ་བརྒྱ་
ཡོད།)དག་ལ་ཐབས་མཁས་པའི་སྒོ་ནས་བློ་ཉེ་བར་བྱས་ཏེ་བཙན་པོ་རང་ཉིད་ཀྱི་
སྟོབས་ཤུགས་སྲ་བརྟན་དང་གོང་འཕེལ་དུ་བཏང་ཞིང་། གཡོ་སྒྱུ་སྣ་ཚོགས་ཀྱི་བྱ་
ཐབས་སྤྱད་དེ་སྲིད་དབང་འཐོབ་རྒྱུར་ཧམ་སེམས་བྱེད་མཁན་དང༌། ཡབ་རྒྱལ་པོ་ལ་
དུག་བོར་མཁན་གྱི་དགྲ་ཟླའི་ཕྱོགས་ཁག་ཚོ་རིམ་གྱིས་ཁྲིམས་ལ་སྦྱར་ཏེ་རྩ་མེད་གཙང་
དག་བཟོས་པར་བརྟེན་བཙན་པོ་སྐུ་གཞོན་ནུ་ལ་སྙིང་ཉེ་བའི་བློན་ཆེ་ཕྲ་དང་འབངས་
མི་སེར་ཀུན་ངོ་མཚར་དང་ཡིད་ཆེས་ཀྱི་གནས་སུ་དྲངས་ཤིང་། ངོ་ལོག་རྒྱབ་འགལ་
བྱེད་མཁན་གྱི་སྐྱེ་བོ་མི་བསྲུན་པ་དག་ཀྱང་སྤ་བཀོང་བར་མཛད། ངོ་ལོག་པའི་ཡབ་
མེས་ཀྱི་ཆབ་འབངས་དག་ཀྱང་ཡང་བསྐྱར་དབང་འོག་ཏུ་བསྡུ་མགོ་བརྩམས་པ་སོགས་
ནི་བཙན་པོ་སྐུ་གཞོན་ནུ་གང་གི་རླབས་ཆེན་གྱི་མཛད་རིམ་ཐོག་མ་དེ་རེད། དེའི་
སྐོར་གྱི་ལོ་རྒྱུས་བསྡུས་པ་ཞིག་ཏུན་ཧོང་ཡིག་རྙིང་ནང་གསལ་བ་འདི་ལྟར། ““སྲས་
སྲོང་བཙན་སྐུ་གཞོན་མ་ཕན་ཏེ། གཟོད་མ་དཀུའ་བ་དང་། དུག་པ་རྣམས་རབས་
ཆད་དོ། དེའི་རྗེས་ལ། དེའི་ཕྱི་ལོག་ཀུན་འབངས་སུ་སླར་བཀུག་གོའ།” ཞེས་
འཁོད། དེ་བཞིན་ཕྱིའི་རྒྱལ་ཁག་རྣམས་ནས་ཀྱང་གུས་བཀུར་ཚད་མེད་ཞུས་ཡོད་
དེ༑ མཁས་དགའ་རུ། “དེ་ཚེ་རྒྱ་གར་རྒྱ་ནག་ཁྲོམ་གེ་སར། །སྟག་གཟིག་ལ་སོགས་
མཐའ་ཡི་རྒྱལ་པོ་ཀུན། །སྤྲུལ་པའི་རྒྱལ་པོ་ཤིན་ཏུ་གཞོན་ནུ་ཡིས། །རྒྱལ་སྲིད་ཆོས་
བཞིན་སྐྱོང་བའི་ངོ་མཚར་ཐོས། །རེ་རེ་བཞིན་ནས་དཔྱ་སྐྱེས་ལོ་ཏང་དུ་། །འབུལ་
ཞིང་དཀོར་སྒྲོམ་ཕྲིན་ཡིག་རྒྱ་ཆེར་ཕུལ།” །ཞེས་སོགས་འཁོད། དེ་བཞིན་རྒྱའི་
ཐང་དེ བ་རྙི ང་མ་རུ། ·“ཀྲིན་ཀོན་གྱི་ཁྲི་ལོ་བརྒྱད་པར། བཙན་པོ་ཁྲི་སྲོང་བཙན་
གྱིས་ཐོག་མར་ཕོ་ཉ་མངགས་ཏེ་སྐྱེས་ཕུལ། ཁྲི་སྲོང་བཙན་ལོ་ཆུང་ངུ་ནས་རྒྱལ་སར་
འཁོད། སྙིང་དཔའ་ཞིང་བློ་མཛངས། ཁྱིམ་མཚེས་རྒྱལ་ཁབ་ཞང་ཞུང་། འཇང་



30
སྲོང་བཙན་ལོ་རྒྱུས་ཞིབ་འཇུག
པ་ཁག་རྣམས་ཀྱང་དབང་དུ་བསྡུས།” ཞེས་དང༌། ཡང་རྒྱའི་ཐང་དེབ་གསར་མ་
རུ༑ ““དེའི་བུ་སྲོང་བཙན་སྒམ་པོ་སྟེ། ཁྲི་སྲོང་བཙན་ནམ་སྤུར་རྒྱལ་ཞེས་ཀྱང་
བྱ༑ དེ་འབངས་ལ་བྱམས་ཤིང་མཛངས་དཀྱེལ་ཆེ། རྟག་ཏུ་རྟ་ལ་བཅིབས་ནས་འབྲོང་
དང་རྐྱང་རྒོད་རྔོན་པར་འགྲོ། ཞི་ཡུལ་དེ་ནུབ་ལྗོངས་ཀྱི་རྒྱལ་ཕྲན་རྣམས་འབངས་
སུ་མངའ་འོ།” ཞེས་འཁོད་པ་སོགས་ལ་ཞིབ་ཏུ་དཔྱད་ན་གོང་སྨོས་བཞིན་བཙན་
པོ་སྲོང་བཙན་སྒམ་པོ་ཁོང་ཉིད་ཀྱི་ལྷན་སྐྱེས་ཀྱི་སྐུ་ཡོན་དང་། རྒྱལ་ཁྲིར་མངའ་གསོལ་
གྱི་དགུང་བབ། དེ་བཞིན་ཆེན་པོ་ཐུ་བྷོད་ཀྱི་རྒྱལ་ཁབ་གཅིག་གྱུར་མཛད་པ་སོགས་
ཀྱི་ལོ་རྒྱུས་དངོས་ཀྱི་བྱུང་བ་ར་སྤྲོད་ཐུབ་པ་བཅས་ཡིན།
༢༽ རྒྱལ་ས་སྐྱིད་ཤོད་དུ་སྤོས་པ།
བོད་ཡུལ་གཅིག་གྱུར་གྱི་སྲིད་དབང་གསར་པ་ཞིག་འཛུགས་རྒྱུ་ནི་བཙན་པོ་གང་གི་རླབས་
ཆེན་གྱི་དགོངས་བཞེད་བཟློག་ཐབས་མེད་པ་ཞིག་ཡིན་པར་བརྟེན། དམག་དོན་གྱི་སྟེང་
དང༌། ཆབ་སྲིད། དཔལ་འབྱོར། ཕྱི་འབྲེལ། གྲོང་ཁྱེར་འཛུགས་སྐྲུན་དང་། ཐོན་
ཁུངས་ཕུན་སུམ་ཚོགས་ཤིང་ས་བབ་བཙན་པ་དང་། དེ་གའི་མི་རྣམས་དཔའ་ལ་ཤེས་
རིག་འཛོམས་པ་སོགས་ལ་བརྟེན་ཐུ་བྷོད་ཀྱི་རྒྱལ་ཁབ་ཆེན་མོ་འདིའི་བདག་དབང་དང་
བདེ་འཇགས་ཀྱི་སྔོན་འགྲོའི་ལས་གཞི་མེད་དུ་མི་རུང་བ་ཞིག་རེད། དེའི་ཕྱིར་ཁོང་
གིས་བློན་རབ་འབྲིང་ཐ་གསུམ་ལ་བཀའ་བགྲོས་དང་ས་གནས་ཁག་སོ་སོ་ལ་ཞིབ་དཔྱོད་
ཡང་དག་པ་ཞིག་མཛད་མཐར། སེངྒེ་གནམ་ལ་འཕྱོ་བ་ལྟ་བུའི་དམར་པོ་རི་དེ་ཉིད།
ཡུལ་གྱི་བཀོད་པ་ལེགས་ཤིང་རུས་རྒྱུད་ཚོ་བ་ཁག་ལའང་བཀའ་བསྒོ་བདེ་བ་དང་། ཕྱི་
ཕྱོགས་ལའང་ཕོ་ཉ་འགྲོ་འོང་དང་བཟོ་ཚོང་གི་འབྲེལ་བ་སོགས་བྱེད་བདེ་བོ་ཡོད་པ་སོགས་
དགེ་མཚན་མང་དག་ཅིག་ལ་གཟིགས་ནས་དམར་པོ་རིར་ཕོ་བྲང་མཐོ་ཞིང་བཙན་བརྗིད་



རབ་བྱེད་གཉིས་པ།
31
རྔམས་ཆེ་བ་ཞིག་བཟོ་བསྐྲུན་བྱས་ཏེ་བོད་ཀྱི་བཙན་པོའི་ཕོ་བྲང་དེ་གནས་ཡར་ཀླུང་ནས་
དབུས་ཕྱོགས་སུ་སྤོས་པ་ཞིག་རེད། དོན་དངོས་སུ་རྒྱལ་ས་སྐྱིད་ཤོད་དུ་སྤོས་པ་དེ་ནི་
ཆབ་སྲིད་ཐད་དམིགས་བསལ་གྱི་གལ་གནད་ཧ་ཅང་ཆེ་བའི་ལས་དོན་ཞིག་རེད་ལ། འདིས་
བོད་ཆེན་པོའི་སྲིད་གཞུང་གསར་འཛུགས་བྱེད་པ་ལ་ཕན་རླབས་ཆེན་པོ་ཐོན་ཡོད་པ་དང་།
ལྷག་པར་དུ་བཟོ་ལས་ལག་རྩལ་ཐད་ཤུགས་རྐྱེན་དང་སྣེ་ཁྲིད་ཆེན་པོ་བྱེད་ཐུབ་པ་བྱུང་
ཡོད། དེ་བཞིན་བཙན་པོའི་རྒྱལ་ཁབ་འདི་ཉིད་བྱང་ནས་བྱང་དང་། བྱང་ནས་ཤར།
ཤར་ནས་སླར་ཡང་ནུབ་དང་། ནུབ་ནས་ལྷོ་རུ་བོད་དམག་དཔུང་བསྐྱོད་བྱེད་པའི་རྨང་
གཞི་ཆེན་པོ་ཞིག་ཏུ་ཆགས་ཡོད་པ་དང་། རུས་རྒྱུད་དང་རྒྱལ་ཕྲན་ནང་ཁུལ་གྱི་འགལ་
ཟླ་དང་འོས་ལངས་དེ་ཡང་རིམ་བཞིན་ཁ་བྲལ་དང་ནུས་མེད་དུ་ཆགས་པ་དང་། དེར་
བརྟེན་སྐུ་མཁར་རམ་ཕོ་བྲང་དམར་པོ་རི་དེ་ཉིད་གསར་དུ་བཙུགས་པ་ཞིག་རེད། དེ་
བཞིན་སྐུ་མཁར་མ་རུ་དང་། ཕ་བོང་ཁ། ལྕགས་པོ་རིའི་ཕོ་བྲང་། འཕན་ཡུལ་ཟལ་
མོའི་འཚལ་འོད་ཟེར་དམ་པའི་ཕོ་བྲང་། ཡར་སྣོན་སྦྲང་བྲག་སྟོད་ཚལ། ཤོ་མ་ར་རུ་
སོགས་ཕོ་བྲང་མང་པོ་གསར་དུ་འཛུགས་བསྐྲུན་བྱས། དེ་མཚུངས་བློན་ཆེན་ཁག་ལའང་
མཁར་རེ་རེ་ལ་ཡོད་པར་སྣང་སྟེ། དཔེར་ན། མྱང་ཞང་སྣང་གི་མཁར་སྦུར་བ་དང་། ཁྱུང་
པོ་ཟུ་རྩེའི་མཁར་སྡུམ་པ་ཁྲི་བོམས། འོན་གྱི་མོན་མཁར། མགར་གྱི་ལྕགས་མཁར་རིང་
མོ༑ ཐོན་མིའི་ཕོ་བྲང་བསམ་འགྲུབ་མཐོང་སྨོན་ལྟ་བུས་མཚོན་ནོ། །
ཕོ་བྲང་དམར་པོ་རི་དེ་ཉིད་རྒྱ་བཟའ་བོད་དུ་མ་སླེབས་གོང་དུ་རྒྱ་བསྐྱེད་བཏང་
བའི་སྐོར་ནི། གསལ་མེ་རུ། “དེ་ནས་རྒྱལ་པོ་དང་བཙུན་མོ་གཉིས་བློན་པོའི་ཚོགས་
དང་བཅས་པ་ཕོ་བྲང་དུ་བཞུགས་པ་ལ། རྒྱལ་པོ་ནི་ཡི་དམ་ལྷའི་དྲུང་ནས་ཕྱིར་མི་
འབྱོན་པར། མཆོད་པ་འབུལ་ཞིང་སྨོན་ལམ་འདེབས་སོ། དེ ར་ལྷ་གཅིག་ཁྲི་བཙུན་
གྱི་ཐུགས་ཀྱི་དགོངས་པ་ལ། རྒྱལ་པོ་འདི་རིགས་གཟུགས་དཔལ་གྱིས་མཛེས་ཤིང་།



32
སྲོང་བཙན་ལོ་རྒྱུས་ཞིབ་འཇུག
ཡོན་ཏན་དུ་མ་དང་ལྡན་པ་ཞིག་འདུག་པ་ལ། ཕྱི་རོལ་དུ་ཡེ་མི་འབྱོན་པ་འདི། མཐའི་
དམག་ལ་འཇིག་པ་ཡིན་ཐག་ཆོད། དེ་ལ་མི་འཇིག་པའི་ཐབས་ཤིག་བྱེད་དགོས། རིན་
པོ་ཆེ་བི ཌུརྱའི་ལྷུང་བཟེད་ལ་གསོལ་བ་བཏབ་ན། ཟས་ཆང་དཔག་ཏུ་མེད་པ་འོང་
བས། བོད་འབངས་རྣམས་ལ་བྱིན་ནས་ལས་ལ་བསྐུལ་ཏེ། མཁར་ལས་རྒྱ་ཆེན་པོ་
ཞིག་བྱ་དགོས་བསམས་ཏེ། དེ ར་རྒྱལ་པོ་ལའང་ཞུས། ཕྱི་ནང་གི་བློན་པོ་བཀའ་
ལ་གཏོགས་པ་ཐམས་ཅད་ལའང་གྲོས་བྱས་ཏེ། བཻཌཱུརྱའི་ལྷུང་བཟེད་ཟས་སྣ་མང་པོའི་
བཀང་། རིན་པོ་ཆེའི་ཁྲི་ལ་བཞག་ནས་གསོལ་བ་བཏབ་པས། ཟས་ཆང་ཅི་འདོད་
པ་བྱུང་བ་དང་། བོད་འབངས་རྣམས་ལ་བྱིན་ནས། ཤིང་མོ་ལུག་གི་ལོ་ལ་མཁར་
ལས་ཀྱི་རྨང་འདིང་།” ཞེས་དང་། དེ་བཞིན་ཡང་གསལ་མེར། ་“ཁ་བ་ཅན་བོད་
ཀྱི་རྒྱལ་ཁམས་འདི། སྲིན་མོ་གན་རྐྱལ་དུ་ཉལ་བའི་གཟུགས་སུ་ཤེས། འོ་ཐང་གི་
མཚོ་འདི་སྲིན་མོའི་སྙིང་ཁྲག་ཏུ་ཤེས། རི་གསུམ་པོ་འདི་སྙིང་གི་རུས་པར་ཤེས།
ས་ཆ་འདི་སྲིན་མོའི་སྙིང་ཐོག་རང་དུ་འདུག་པས། མཚོ་འདི་བསུབས་པའི་སྟེང་དུ་
ལྷ་ཁང་འདི་བརྩིག་དགོས། འདི་ན་ངན་སོང་གི་སྒོ་ཞིག་ཀྱང་འདུག ར་མོ་ཆེའི་
འོག་ན་ཀླུའི་ཕོ་བྲང་འདུག་སྟེ། ཇོ་བོ་བཞུགས་པ་འདིས་ནོན་པར་འདུག་གོ། ཀླུ་
ཕུག་ན་ཀླུ་བདུད་ནག་པོའི་ཉལ་ས་འདུག་པ་ལྷ་ཁང་བརྩིགས་ལ་ཕྲོགས་ཤིག ལྷོ་ནུབ་
ཟླ་བ་ཚལ་གྱི་དུག་ཤིང་གི་སྡོང་པོ་རྐང་གཅིག་གི་རྩ་བ་ན་ཐེའུ་རང་དང་། མི་མ་ཡིན་
གྱི་འདུས་ས་ཡོད་པ་གཏོར་ཅིག གྲིབ་ཀྱི་ཕུ་ནས་ཉང་བྲན་ཕུ་རུ། བཙན་གྱི་རྒྱུ་སྲང་
ཡོད་པས་བར་ཆུ་ཁར་མཆོད་རྟེན་ཆེན་པོ་བཞེངས་ཤིག ཤར་ཕྱོགས་ན་ཆུ་སྲིན་དེའུ་
ལ་འདྲིང་པ་ལྟ་བུའི་ས་དགྲ་ཡོད་པ་ལམ་གྲུམ་པ་རི་ཡིན། དེ་ལ་དུང་གཡས་སུ་འཁྱིལ་
བ་ཞིག་གི་ཁ་སྟོན། ཤར་ལྷོ་ན་སྲིན་མོ་འདོམས་བཟེད་པ་འདྲ་བའི་ས་དགྲ་ཡོད་པས།
བྱང་སྟོད་སེང་ཕུག་ཡིན། དེ་ལ་དབང་ཕྱུག་ཆེན་པོའི་ཁ་སྟོན། ལྷོ་ནུབ་ན་སྡིག་པ་



རབ་བྱེད་གཉིས་པ།
33
ནག་པོ་བཟན་ལ་རུབ་པ་འདྲ་བའི་ས་དགྲ་ཡོད། ཡུག་མ་རིའི་ཤར་རི་འདི་ཡིན། དེ་
ལ་བྱ་ཁྱུང་ཀེ་རུ་ཞིག་གི་ཁ་སྟོན། ནུབ་ན་བདུད་ནག་པོ་བྱ་ར་བྱེད་པ་འདྲ་བའི་ས་དགྲ་
ཡོད། ཤུན་གྱི་བྲག་རྩེ་འདི་ཡིན། དེ་ལ་རྡོའི་མཆོད་རྟེན་ཞིག་གི་ཁ་སྟོན། བྱང་ན་
གླང་པོ་ཆེ་གཡུལ་དུ་ཞུགས་པ་འདྲ་བའི་ས་དགྲ་ཡོད། ཉང་བྲན་དགེ་ཏེ་གཉིས་ཀྱི་དབུས་
རི་ཡིན། དེ་ལ་རྡོའི་སེངྒེ་ཞིག་གི་ཁ་སྟོན། དེས་ཉེ་བའི་ས་དགྲ་ཐམས་ཅད་ནོན་པ་
ཡིན་ནོ། དེ་ལྟར་ས་དགྲ་ཐམས་ཅད་མནན་པ་དང་། ཡོན་ཏན་ཐམས་ཅད་ཕྱོགས་
གཅིག་ཏུ་ཚང་སྟེ། ཤར་ན་རི་མཆོད་རྟེན་འདྲ་བ་ཡོད། བན་ཁོས་བང་བ་རི་ཡིན། །
ལྷོ་ན་རིན་པོ་ཆེ་སྤུངས་པ་འདྲ་བ་ཡོད། གྲིབ་ཀྱི་རྒྱབ་རི་འདི་ཡིན། ནུབ་ན་རི་མགྲངའི་
སྟེང་ན་དུང་ཕོར་བཞག་པ་འདྲ་བ་ཡོད། སྟོད་ལུང་བྲང་ཕུའི་རི་ཡིན། བྱང་ན་རི་
པདྨ་ཁ་ཕྱེ་བ་འདྲ་བ་ཡོད། དགེ་ཏེ་ལྷ་ཕུའི་རི་ཡིན། གཞན་ཡང་ཉང་བྲན་འཕན་དཀར་
གྱི་རི་ལ་དབུ་ལ་གདུ གས། མལ་གྲོང་གི་རྒྱབ་རི་ལ་སྤྱན་ལ་ཉ། མདངས་མཁར་གྱི་
བྲག་ལ་ལྗགས་ལ་པདྨ། གྲིབ་ཀྱི་འཁྱག་ཁྲོམ་ལ་གསུང་ལ་དུང་། རྫོང་བཙན་གྱི་རི་
ལ་མགུལ་ལ་བུམ་པ། ཡུག་མའི་རི་ལ་ཐུགས་དཔལ་བེའུ། འཕན་དཀར་གྱི་རི་ལ་
སྐུ་ལུས་རྒྱལ་མཚན། སྟོད་ལུང་བྲང་ཕུའི་སྤང་ལ་ཕྱག་ཞབས་འཁོ ར་ལོ་སྟེ། བཀྲ་
ཤིས་པའི་རྟགས་བརྒྱད་ཚང་ཡོད་དོ། གཞན་ཡང་གར་པའི་ཇོ་མོ་ཟེ་ཟེ་ལ་ལྕགས་ཀྱི་
གཏེར་ཁ། ར་ག་བྲག་ལ་ཟངས་ཀྱི་གཏེར་ཁ། ལ་དོང་གི་བྲག་ལ་དངུལ་གྱི་གཏེར་
ཁ༑ ལྕགས་ཁ་རིའི་བྲག་ལ་གསེར་གྱི་གཏེར་ཁ་ཡོད་དོ། ཤར་ན་སྟག་སྐྱ་བོ་དགའ་
མོ་གདོང་འོག་མ།.ལྷོ་ན་གཡུ་འབྲུག་སྔོན་མོ་ཆུ། ནུབ་ན་བྱ་དམར་པོ་ཤུན་གྱི་བྲག་
དམར་རྟེའུའི་གདོང་ཡིན། བྱང་ན་རུས་སྦལ་ནག་པོ་ཉང་བྲན་ཕ་བོང་ཁ་ཡིན།” ཞེས་
སྐབས་དེ་དག་ཏུ་ཕོ་བྲང་དང་ར་ས་སོགས་ཀྱི་ས་བབ་ལ་ས་དཔྱད་རིག་པའི་ཞིབ་འཇུག་
དང་དེ་དག་གི་མཐའ་འཁོར་ཉེ་འཁོར་གྱི་ས་དབྱིབས་ཀྱི་རྣམ་པ་སོགས་ནི་ཧ་ཅང་ལེགས་



34
སྲོང་བཙན་ལོ་རྒྱུས་ཞིབ་འཇུག
པ་མེ་ལོང་ཞིག་དང་མཚུངས། སྤྱིར་བཏང་བཙན་པོ་ཁོང་གི་དུས་སྐབས་ནི། ཕོ་
བྲང་དང་སྐུ་མཁར། གཙུག་ལག་ཁང་སོགས་བཟོ་བསྐྲུན་ཐད་བོད་རྒྱ་དཀར་ནག་བལ་
པོ་སོགས་ཀྱི་ལག་རྩལ་མཉམ་འབྲེལ་ཐོག་ཡར་རྒྱས་ཆེན་པོ་བྱུང་བ་དང་། སྙགས་
ཁྲི་བཟང་ཡང་སྟོན་གྱིས་རི་ཁྱིམ་ཀླུང་དུ་ཕབ་སྟེ་གྲོང་ཁྱེར་བཟོ་བསྐྲུན་གྱི་འཕེལ་རླབས་
ཁྲོད་ཡར་རྒྱས་ཧ་ཅང་ཆེན་པོ་བྱུང་ཡོད། །
ཡང་ལོ་རྒྱུས་སྨྲ་པ་འགའ་རེ ས་དམར་པོ་རིའི་ཕོ་བྲང་འདི་ཉིད་བལ་བཟའ་ཁྲི་
བཙུན་གྱིས་གསར་བཞེངས་བྱས་ལུགས་དང་། བཙན་པོ་དང་ཁྲི་བཙུན་གཉིས་ཐོག་
མར་མཇལ་ས་ཕོ་བྲང་བྱམས་པ་མི་འགྱུར་དུ་གསུངས་པ་ལ་དཔྱད་དགོས་ཏེ། བཀའ་
ཆེམས་ཀ་ཁོལ་མ་རུ། ““མང་ཡུལ་ནས་ལྷ་ཅིག་དྲེའུ་དཀར་མོ་ལ་ཞོན། སྐུ་གསུང་
ཐུགས་ཀྱི་རྟེན་རྣམས་མཛོ་ཆེན་པོ་བདུན་ལ་བཀལ། རིན་པོ་ཆེ་གླང་པོ་ཆེའི་རྒྱབ་
ཁལ་བདུན་རྟ་ལྔ་བརྒྱ་ལ་བཀལ་ནས་འོངས་པས། ཕོ་བྲང་དམར་པོ་རིའི་ནང་དུ་ལྷ་
ཅིག་ཁྲི་བཙུན་དང་། རྒྱལ་པོ་ཆེན་པོ་སྲོང་བཙན་སྒམ་པོ་གཉིས་ཞལ་མཇལ་བས། དེ་
ལ་སྣང་བ་རྣམ་པ་གསུམ་ཤར”ཞེས་ཞིབ་པར་འཁོད་པ་དང་། ཡང་བཙན་པོ་ཁོང་
ཉིད་ཐོག་མར་སྐུ་འཁྲུངས་ས་ཕོ་བྲང་བྱམས་པ་མི་འགྱུར་གླིང་གི་དབྱིབས་བཀོད་སོགས་
ནི་སྲིད་དོན་ལོ་རྒྱུས་དྭངས་གསལ་མེ་ལོང་དུ། བརྒྱ་མ་ཞེས་པ་དེ་ལྷ་སའི་ཤར་ངོས་
སུ་ཡོད། ལྷ་ས་ནས་བརྒྱ་མ་བར་སྦྲགས་ཁང་བདུན་དང་ཕྱེད་ཡོད། དང་པོ་ཚལ་
སྦྲགས་ཁང་། གཉིས་པ་བསམ་འགྲུབ་སྦྲགས་ཁང་། གསུམ་པ་ཁ་རོ་སྦྲགས་ཁང་།
བཞི་པ་སྲོང་མཁར་སྦྲགས་ཁང་། ལྔ་པ་གཙང་ཏོག་སྦྲགས་ཁང་། དྲུག་པ་ལ་མོ་
སྦྲགས་ཁང་། བདུན་པ་བརྒྱ་མ་མདོའི་སྦྲགས་ཁང་དང་། འདི་ནས་མེལ་ཕྱེད་ཙམ་
ན་ལྷོ་ངོས་ཀྱི་ལུང་པའི་ནང་བརྒྱ་མ་ཆགས་ཡོད། ལུང་པ་བརྒྱའི ་ཨ་མ་ལྟ་བུ་ཡིན་
པས་ན་བརྒྱ་མ་ཞེས་གྲགས། སྔོ ན་བརྒྱ་ཕྲག་དྲུག་པ་དང་བདུན་པའི་སྟོ ད་ལ་བོད་
I



རབ་བྱེད་གཉིས་པ།
35
ཀྱི་རྒྱལ་ས་གཙོ་བོ་དེ་ཡིན་ཞིང་། དེ་སྐབས་བརྗིད་རྔམ་དང་ལྡན་པའི་ལྕགས་རིས་བསྐོར་
པའི་ནང་དུ་གྲོང་ཁྱེར་དང་དབུས་སུ་ཕོ་བྲང་མི་འགྱུར་བྱམས་པ་གླིང་བཙན་མཁར་བཅས་
ཡོད། བསྟན་པ་སྔ་དར་སྐབས་འདིར་བཀའ་གདམས་པའི་དགེ་འདུན་ཁྲི་ཙམ་བཞུགས་
པས་ན་ཕྱིས་སུ་བརྒྱ་མ་ཁྲི་ཁང་ཞེས་གྲགས། དུས་ཕྱིས་ཧོར་གོང་གར་གྱི་གནས་གཞི་གཙོ་
བོར་བྱས་པས་དེང་སང་ཧོར་ཁང་ནས་རྒྱུད་འཛིན་བྱེད། ཞྭ་སྒབ་པས། ལྷ་ས་ནས་བརྒྱ་
མ་བར། མི་ལེ་བཅོ་ལྔ་ཙམ་ཡོད་ཚུལ་བཤད་འདུག་ནའང་། མི་ལོ་ལྔ་རེའི་མཚམས་
སྦྲགས་ཁང་ཡོད་པས་ལྷ་ས་ནས་མེལ་སུམ་ཅུ་སོ་ལྔ་དང་ཕྱེད་ཙམ་གྱི་སར་ཡོད།
༡༽ བརྒྱ་མ་ཕོ་བྲང་། ཕྱི་ལོ་བརྒྱ་ཕྲག་དྲུག་པ་དང་བདུན་པའི་སྐབས་ཡབ་རྒྱལ་
པོ་བཙན་པོ་གནམ་རི་སྲོང་བཙན་དང་སྲོང་བཙན་སྒམ་པོའི་སྐུ་ཚེ་སྟོད་ཀྱི་བཙན་མཁར་
གཙོ་བོ་དེ་ཡིན་ཞིང་། དེ་ཕོ་བྲང་མི་འགྱུར་བྱམས་པ་གླིང་ཟེར་བ་དེ་ཡིན། ཐོག་
བརྩེགས་བཞི་ཡོད། བལ་བཟའ་ཡང་ཕོ་བྲང་འདིར་ཁབ་ཏུ་བཞེས་པ་རེད། གཙུག་
ལག་ཕྲེང་བའི་ཆོས་འབྱུང་མཁས་པའི་དགའ་སྟོན་དུ། བལ་མོ་བཟས་འདི་སྙམ་དུ།
རྒྱལ་པོ་འདི་ཕོ་བྲང་གི་ཕྱིར་མི་འབྱོན་པ་ནི་ཕ་རོལ་གྱི་དམག་ཚོགས་ཤིག་ལ་འཇིགས་
པ་ཡིན་ཏེ། དམག་གིས་མི་རྫི་བའི་ཕྱི ར་ཕོ་བྲང་(པོ་ཏ་ལ་)ཞིག་བྱ་དགོས་ཞེས་པ་
ལྟར་དམར་པོ་རིའི་ཕོ་བྲང་རྗེས་སུ་བཞེངས་རྒྱུ་ཡིན་པར་བརྟེན་བཞུགས་གནས་ཀྱི་
ཕོ་བྲང་འདི་རང་ཡིན་པར་སེམས། །
༢༽ ཆོས་ཁང་གོང་། འདི་ལྷ་ཁང་ཞིག་ཡིན། དེང་སང་ཡང་འབྲི་གུང་སངས་
རྒྱས་དབོན་གྱི་རྟེན་མཁར་ཞིག་ཡོད། འོན་ཀྱང་ཆོས་ཁང་འདི་སྔོན་དུས་ནས་ཡོད་
པར་སེམས།
༣༽ ཆོས་ཁང་འོག འདིའི་ནང་རྟེན་གཙོ་སྤྱན་རས་གཟིགས་ཀྱི་སྐུ་ཁྱད་པར་
ཅན་ཞིག་ཡོད། རྩེའི་ཇོ་བོ་དང་འདི་གཉིས་ལས་ལྷག་བོད་ཡུལ་ན་མེད་ཅེས་གྲགས།



36
སྲོང་བཙན་ལོ་རྒྱུས་ཞིབ་འཇུག
གཙུག་ལག་ཕྲེང་བའི་ཆོས་འབྱུང་མཁས་པའི་དགའ་སྟོན་དུ། རྒྱལ་པོ་རྟག་ཏུ་ཡི་དམ་
གྱི་དྲུང་དུ་བཞུགས་ནས་མཆོད་པ་དང་ཏིང་ངེ་འཛིན་མཛད། སྐྱོ་སངས་དང་རྩེ་དགའ་
སོགས་མི་མཛད་པ་ལ། བལ་མོ་བཟས་འདི་སྙམ་དུ་ཞེས་པ་ལྟར། ཆོས་རྒྱལ་སྲོང་
བཙན་སྒམ་པོའི་ཐུགས་དམ་གྱི་རྟེན་སྤྱན་རས་གཟིགས་ཀྱི་སྐུ་འདི་ཉིད་ཡིན་པར་མངོན།
༤༽ མཆོད་རྟེན་གསུམ། སྔོན་གྱི་སྐྱེས་ཆེན་དམ་པ་རྣམས་ཀྱི་གདུང་རྟེན་ཡིན་
སྲིད། ཡང་ན། སྔོན་གྱི་ཆོས་རྒྱལ་འགའ་ཤས་ཀྱི་བང་སོ་ཕྱིས་སུ་དེའི་སྟེ ང་མཆོད་
རྟེན་བཞེངས་པ་ཡིན་སྲིད། ལོ་རྒྱུས་ཁུངས་ལྡན་གང་ཡང་མ་རྙེ ད།
༥༽ ཁྲིམས་ཁང་། འདི་ནི་བཙན་པོ་བཞུགས་དུས་ཉེས་ཅན་རྣམས་བཙོན་དུ་
འཇུག་སའི་ཁྲིམས་མུན་དུ་གྲགས། །
༦༽ ལྡན་དཀར་ཤོད། དེང་སང་འདིར་ལྡན་དཀར་ཤོད་ཅེས་གྲགས་ལ༑ ཡིག་
རྙི ང་ལས་ཕོ་བྲང་ལྡན་དཀར་ན་འབྲུག་གི་ལོ་ལ་ཞེས་གསལ་བའི་ལྡན་དཀར་དེ་ཡིན་
ནམ་དཔྱད་གཞི།
༧༽ དགྲ་བོ་གླི ང་། སྔོན་བཙན་པོ་བཞུགས་པའི་སྐབས་དྲག་པོའི་དཔུང་དམག་
འཇོག་ས་དེ་ཡིན་ནམ་དཔྱད་གཞི། ཁུངས་མ་རྙེ ད།
༨༽ ལྕགས་རིའི་སྟེ ང་གི་ཁང་པ། ཕྱོགས་གཞན་གསུམ་དུ་བཙན་པོའི་སྐུའི་
སྲུང་ཆ་དང་གྲོང་ཁྱེར་སོགས་སྲུང་སྐྱོབ་ཀྱི་དམག་མི་རྣམས་བསྡད་ས་ཡིན།
༩༽ ལྕགས་རི། ལྕགས་རི་ཐོག་བརྩེགས་གསུམ་དང་རྩིག་ཞེང་ཆེ་ལ་མཐའ་
སྒོར་ཏེ་གྲུ་བཞི་འཇི གས་རྔམས་ཅན་ཞིག་ཡོད། དེ་ནི་རྒྱ་གར་གྱི་མཁར་རྫོང་རྙི ང་
པ་ནང་བཞིན་ཡོད་འདུག
༡༠༽ རྒྱ་སྒོ། རྒྱ་སྒོ་གཅིག་ལས་མེད། སྙམ་ས་གཞི་མཐོ་བ་ཡོད། རྒྱ་སྒོ་
ཞེང་དང་རྒྱ་ཆེན་པོ་ཡོད། དམག་འཁྲུགས་སོགས་བྱུང་སྐབས་གནམ་རྡོ་དང་བྱེ་མ་



རབ་བྱེད་གཉིས་པ།
37 །
ཚ་བོ་དབྱུགས་སར་གྲགས་པ་སོགས་སྒོ་སྟེང་དུ་ཡོད། སྒོ་སྲུང་དམག་མི་སྡོད་ས་
སོགས་རྒྱ་གར་གྱི་རྫོང་སྒོ་ནང་བཞིན་ཡོད།
༡༡༽ སྒོ་བཀག་རྩིག་པ། རྒྱ་སྒོའི་དཀྱིལ་དུ་རྩིག་པ་ལེབ་རི ང་ཞིག་གིས་
མཐའ་བསྐོར་ནས་ནང་དུ་འགྲོ་དགོས། ཕྱིའི་དམག་སོགས་འཇིགས་པ་ཡོང་སྐབས་
དགྲ་རྣམས་གློ་བུར་འཛུལ་མི་ཐུབ་པ་དང་དམག་མི་རྣམས་ཡིབ་ནས་རྒོལ་འཛིང་
ཐ་མ་བྱེད་ས་ཡིན་པར་ངེས།
༡༢༽ སྔགས་པ་སྡོད་ས། རྒྱ་སྒོའི་ཡང་སྟེ ང་དུ་སྔོན་གྱི་དུས་སྔགས་པ་རྣམས་
བསྡད་སར་གྲགས་པ་ཞིག་ཡོད། བཙན་པོའི་དུས་དྲག་པོའི་དམག་ལ་མེད་དུ་མི་རུང་
བ་བཞི་ནི། མོ་མ། སྔགས་པ། སྨན་པ། དཔའ་བོ་བཅས་དགོས་པའི་སྔགས་པ་
རྣམས་བསྡད་ས་ཡིན་ཚོད་འདྲ། །
༡༣༽ རྒྱལ་པོ་ཁང་། ཆོས་རྒྱལ་སྲོང་བཙན་སྒམ་པོ་སྐུ་འཁྲུངས་སར་གྲགས་པ།
ཁང་པ་ཐོག་བརྩེགས་ལྔ་ཙམ་ཡོད། དེང་སྐབས་རྟེན་གཙོ་བོ་ཆོས་རྒྱལ་གྱི་སྐུ་དང་། རྒྱ་
བཟའ། བལ་བཟའ། སྲས་མང་སྲོང་མང་བཙན་གྱི་སྐུ་ཞིག་བལ་བཟའི་འགྲམ་དུ་ཡོད།
（གཏམ་རྒྱུད་ལ། སྐྱེས་པའི་ཨ་མ་རྒྱ་བཟའ་ཡིན། །མ་སྐྱེས་ཨ་མ་བལ་བཟའ་ཡིན། །སྐྱེས་
དྲིན་ལས་གསོས་དྲིན་ཆེ། །གསུངས་ནས་བལ་བཟའི་འགྲམ་དུ་ཕེབས་ཞེས་གྲགས།) དེང་
སང་ཉ་སྟོང་བརྒྱད་གསུམ་ལ་ཡུལ་མི་རྣམས་དེ ར་སོང་ནས་མཆོད་འབུལ་བྱེད། གོང་
གི་གཏམ་རྒྱུད་ལ་དཔགས་ན་རྒྱ་བཟའ་ལ་སྲས་ཤིག་བྱུང་ངམ་སྙམ་པས། གཏམ་རྒྱུད་
ཡིན་ཞེས་རྩིས་མེད་དུ་འདོར་མི་རིགས་པར་དཔྱད་གཞིར་ངེས།
༡༤༽ ཐོད་དཀར། སྔོན་གྱི་དུས་གནས་འདི ར་ཨ་ནེའི་དགོན་པ་ཞིག་ཡོད་
པར་གྲགས་ལ། གཏམ་རྒྱུད་ལ། སྔོན་འདིར་ཨ་ནེ་ཞིག་ལ་གྲོད་དུམ་ཞིག་སྐྱེས་པ་
ལྟས་ངན་དུ་མཐོང་ནས་ཆུར་བསྐྱུར་བ་བརྒྱ་མའི་ཤིང་ཆུ་དང་འདྲེས་མཚམས་ནས་



38
སྲོང་བཙན་ལོ་རྒྱུས་ཞིབ་འཇུག
ཚངས་པའི་སྤྲུལ་པ་ཕོ་རོག་ཅིག་གིས་ཕ་བོང་ཞིག་གི་སྟེ ང་དུ་བཏོན། གྲོད་དུམ་དེ་
ཁ་ཕྱེ་བས་ཁྱེའུ་ཞིག་བྱུང་བ་དང་ཡིག་དྲུག་གསུང་བཞིན་ཡོད། དེ་སྐབས་ལྷ་ས་ཕྱོགས་
ཀྱི་ལམ་འགྲུལ་པའི་ཚོང་དཔོན་ཞིག་གིས་མཐོང་ནས་འཁྱེར་བས་ང་འདིར་ཞོག་ཅེས་
གསུངས་པའི་ས་གནས་རྒྱལ་ཁང་དེ་ཡིན་པར་གྲགས་པས་ཆོས་རྒྱལ་སྲོང་བཙན་སྒམ་པོ་
དེ་ལྟར་འཁྲུངས་ཞེས་བཤད་སྲོལ་ཡོད་འདུག འདི་ལ་དཔགས་ན་ཆོས་རྒྱལ་སྲོང་བཙན་
སྒམ་པོ་དེ་ཉིད་ཁྱིམ་ནང་གི་སྲས་མ་ཡིན་པར་གནམ་རི་སྲོང་བཙན་གྱི་བྱི་ཕྲུག་ཡིན་སྲིད།
སྔོན་དུས་ཐོད་དཀར་ཞེས་པའི་བཙུན་མའི་དགོན་པའམ་གྲོང་ཞིག་འདིར་ཡོད་ཚོད་དང་།
བཙན་པོའི་ཡུམ་འབྲུ་བཟའ་ཐོད་དཀར་ཞེས་པ་འདི་ནས་ཡིན་པར་སེམས།
༡༥༽ བརྒྱ་མའི་ཤིང་ཆུ། བརྒྱ་མའི་ཤིང་ཆུ་ནི། བརྒྱ་མའི་གཞུང་དུ་རྒྱུག་
ཅིང་། ཆུ་དེ་ལྷོ་ནས་བྱང་དུ་འགྲོ་ཞིང་ཐོད་དཀར་ནས་ཡོང་བའི་ཆུ་ཆུང་ངུ་ཞིག་ཀྱང་
དེ ར་འདྲེས། མཐར་ལྷ་སའི་སྐྱིད་ཆུ་དང་འདྲེས། །
༡༦༽ ཅོག་ལྷ ། ཅོག་ལྷ་ཞེས་པ་འདི་དང་རྒྱལ་པོ་ཁང་གཉིས་ལ་གཞུང་ནས་
མགོན་པོ་པ་གཏོང་སྲོལ་ཡོད། ལོ་རྒྱུས་ཞིབ་པ་མ་ཐོས།” ཞེས་འཁོད་པ་དང་། ཡང་
བོན་གྱི་ལོ་རྒྱུས་རྣམས་སུ་སྐབས་དེར་བཙན་པོའི་ཕོ་བྲང་གསར་པ་ལ་ཐོག་བརྒྱབས་
པ་སོགས་ཀྱི་གནས་ཚུལ་འཁོད་པ་ནི་དཔྱད་དགོས། །
སྤྱིར་བཙན་པོ་རེ་རེའི་སྐབས་སུ་སྐུ་མཁར་རེ་གསར་བཞེངས་བྱེད་སྲོལ་ཡོད་
ལ༑ ལྷག་ཏུ་བཙན་པོ་འདི་ཉིད་ཀྱི་ཡབ་མེས་ཀྱི་རིང་ལ་སྐུ་མཁར་ངོ་མཚར་ཅན་རེ་
བཞེངས་ཡོད་དེ། བཀའ་ཐང་སྡེ་ལྔ་རུ། “བཞུགས་ཀྱི་སྐུ་མཁར་ཇི་ལྟར་བརྩིགས་
པ་ནི། །རྗེ་གཅིག་གཉའ་ཁྲི་བཙན་པོའི་སྐུ་རིང་ལ། །ཡུལ་ལ་སྔ་བ་ཡར་ཀླུ ང་སོག་
ཁ་རུ། །མཁར་ལ་སྔ་བ་ཤམ་པོ་དགུ་བརྩེགས་བརྩིགས། །རྒྱལ་པོ་གྲི་གུམ་བཙན་
པོའི་སྐུ་རིང་ལ། །ཡར་མོ་སྣ་བཞི ར་སྣང་བའི་ཤར་ཕྱོགས་སུ། །ཕོ་བྲང་སྐུ་མཁར་



རབ་བྱེད་གཉིས་པ།
39
ཐོ་དང་བྱ་ར་བརྩིགས། །རྒྱལ་པོ་སྤུ་དེ་གུང་རྒྱལ་སྐུ་རིང་ལ། །ཡར་མོ་སྣ་བཞིར་
སྣང་བའི་ནུབ་ཕྱོགས་སུ། །ཕོ་བྲང་སྐུ་མཁར་ཁྲི་བརྩེགས་འབུམ་གདུགས་བརྩིགས། །རྒྱལ་
པོ་སྟོང་རི་སྟོང་བཙན་སྐུ་རིང་ལ། །ཕོ་བྲང་སྐུ་མཁར་འཕྱི་བ་སྟག་རྩེ་ནི། །བ་དམར་
འོ་མས་ས་རྣམས་སྦྱངས་ཏེ་བརྩིགས། །རྒྱལ་པོ་ཐོ་རི་སྙན་ཤལ་སྐུ་རིང་ལ། །ཡར་མོ་
སྣ་བཞིར་སྣང་བའི་ལྷོ་ཕྱོགས་སུ། ། ཕོ་བྲང་སྐུ་མཁར་ཡུམ་བུ་བླ་མཁར་བརྩིགས། །ཆོས་
རྒྱལ་སྲོང་བཙན་སྒམ་པོའི་སྐུ་རིང་ལ། །སྐུ་མཁར་ལྷ་ས་དམར་པོ་རི་ཡི་སྟེང་། །དགུ་
བརྒྱ་གོ་དགུ་རྩེ་དང་སྟོང་དུ་བརྩིགས། །རླུང་ནམ་འཕྲུལ་གྱི་རྒྱལ་པོའི་སྐུ་རིང་ལ། །
ཡར་མོ་སྣ་བཞི་མདའ་ཡི་བྱང་ཕྱོགས་སུ། །ཕོ་བྲང་སྐུ་མཁར་ཟོ་ཐང་རི་ལ་བརྩིགས། །རྒྱལ་
པོ་ཁྲི་ལྡེ ་ཨག་ཚོམ་སྐུ་རིང་ལ། །ཕོ་བྲང་སྐུ་མཁར་བསམ་ཡས་མཆིམས་ཕུར་
བརྩིགས། །ཆོས་རྒྱལ་ཁྲི་སྲོང་ལྡེ་བཙན་སྐུ་རིང་ལ། ། བཞུགས་ཀྱི་སྐུ་མཁར་གསུམ་
དུ་བརྩིགས་པ་ནི། །རྟ་མངས་ཁུད་ཀྱི་བཙན་མཁར་ཡང་རྩེ་བརྩིགས། །གནམ་ཕྱིན་ཆད་
པའི་ཟླ་བའི་བསིལ་ཁང་ནི། །ཟུང་མཁར་སྨག་མ་བྲག་གི་ཟུར་ལ་བརྩིགས། །ལོ་པཎ་
རྣམས་ཀྱིས་དམ་ཆོས་གསུངས་པའི་དུས། །བསམ་ཡས་ལྷོ་ངོས་ན་རྒྱུད་ནེའུ་གསིང་
དུ༑ །སྨྱུག་མའི་གཟེ ར་ཁང་སྐུ་མཁར་གསུམ་ཐོག་བརྩིགས། །མཇིང་ཡོན་མུ་ཏིག་
བཙན་པོའི་སྐུ་རི ང་ལ། །བསམ་ཡས་གྲོག་མཁར་སྟེང་དུ་སྐུ་མཁར་བརྩིགས། །སྐུ་
ཡི་སྐྱོ་བསངས་དར་ཁང་མིག་དགུའི་ནང་།” །ཞེས་འཁོད་པ་སོགས་ཀྱིས་གསལ་པོར་
རྟོགས་ནུས་སོ། །
༣༽ སུམ་པ་དང་ཀོང་པོ་སོགས་དབང་འོག་ཏུ་བསྡུས་པ།
སུམ་པའི་ཡུལ་མངའ་འོག་ཏུ་བཅུག་པ་ནི། བཙན་པོ་ཁོང་གི་མཛད་འཕྲིན་གྱི་རྦ་རླབས་
དབྱིངས་སུ་འཕྱོ་བའི་གཟི་བརྗིད་ལ་ཡབ་ཡུམ་གྱི་གཉེན་ཚན་དག་གིས་ཀྱང་དེ་སྔའི་བྱ་



40
སྲོང་བཙན་ལོ་རྒྱུས་ཞིབ་འཇུག
སྤྱོད་ལས་ལྡོག་སྟེ་གུས་བཀུར་ཚད་མེད་བྱས་པ་དང་། དུས་མཚུངས་སྔར་ཡབ་གནམ་
རི་སྲོང་བཙན་གྱི་དུས་སུ་བློན་པོའི་འགན་ཁུར་བཞེས་ཤིང་སྐུ་ཚེའི་སྨད་དུ་ཁྲི་སྲོང་བཙན་
གྱི་བློན་པོའི་གཙོ་བོ་རུ་གྱུར་པ་མང་པོ་རྗེ་ཞང་སྣང་གིས་ཞི་བའི་ཆབ་སྲིད་ཀྱི་ཐབས་ཇུས་
ལ་བརྟེན་ནས། ཁྱོད་ཤི་ང་གསོན་གྱི་གཡུལ་འགྱེད་སོགས་ཅི་ཡང་བྱེད་མ་དགོས་པར་
ཡུལ་གྱི་མགོ་གཙོ་དང་མི་མང་གིས་རེ་འདུན་ཞུ་སའི་རྒན་རབས་པ་རྣམས་ལ་ཕན་ཚུན་
གཉིས་མོས་ཀྱིས་གྲོས་བགྱིས་ཏེ། དུད་ཁྱིམ་གཅིག་ཀྱང་མ་ལྷག་པར་ཚང་མས་བཙན་
པོའི་བཀའ་དང་ལེན་བྱེད་རྒྱུའི་གྲོས་ཐག་གཙང་མ་བཅད་ནས་སུམ་པ་དེ་བོད་ཀྱི་བཙན་
པོའི་མངའ་ཁོངས་སུ་བཅུག་པ་ཡིན་ནོ། དེ་དོན་ཉིང་བསྡུས་ཤིག་ཏུན་ཧོང་ཡིག་རྙིང་
ན་འདི་ལྟར། “འུང་གི་འོག་ཏུ་མྱང་པོ་རྗེ་ཞང་སྣང་གིས། སུམ་པ་མཐའ་དག་དམག་
གིས་གདབ་མི་དགོས་པར། ལུག་རྟུག་གིས་སྒྱུ་ཕབ་སྟེ། ལྕེའི་ཐོར་ཐོ་ལ་བརྗོད་ནས།
ཁྱིམ་གྲངས་མ་ཤོར་བར་ཡོངས་ཀྱིས་འབངས་རྣལ་མར་བཀུག་གོ།” ཞེས་དང་། དེབ་
དཀར་དུ་ཡང་། “དེའི་འོག་ཏུ་(ཙེང་སྐུའི་བུ་)མྱང་མང་པོ་རྗེ་ཞང་སྣང་གིས། སུམ་
པ་མཐའ་དག་དམག་བྱེད་མ་དགོས་པར་སྒྱུའི་སྒོ་ནས། ཁྱིམ་གྲངས་མ་ཤོར་བར་འབངས་
རྣལ་མར་བཀུག་གོ།” ཞེས་འཁོད། སྐབས་འདིའི་སུམ་པའི་ཡུལ་ཞེས་པ་ནི་བྱང་ཕྱོགས་
འཕན་ཡུལ་མཚོ་སྔོན་དང་འབྲེལ་བའི་ཡུལ་ཞིག་ཡིན་ལ། འདིའི་ལྟེ་བ་ནི་རྒྱ་ཤོད་སྟག་
པ་ཚལ་ལ་བཞག་ནས་ཤར་གཉེ་ཡུལ་བུམ་ནག་ལྷོ་སྤྱི་ཏི་ཆུ་ནག ནུབ་ཡེལ་ཞབས་སྡིངས་
པོ་ཆེ། བྱང་ནགས་ཤོད་གཟི་འཕྲང་བཅས་སོ་སོའི་བར་དུ་སོང་བའི་ས་ཁུལ་གྱི་མིང་
རྙིང་པ་ཞིག་ཡིན་པར་བཤད་དོ། །
གཞན་ཡང་ཀོང་པོ་ནི་གྲི་གུམ་བཙན་པོའི་རིང་ནས་བཟུང་སྟེ་བཙན་པོའི་ཕ་ཚན་
དུ་གཏོགས་པས་དམག་འདྲེན་མ་དགོས་པར་ཆབ་འོག་ཏུ་བསྡུས་ཤིང་སེང་གོ་མྱི་ཆེན་
གྱིས་དྭགས་པོ་ཐབས་ཀྱིས་མངའ་རིས་སུ་བསྡུས་སོ། །



རབ་བྱེད་གཉིས་པ།
41
དེ་བཞིན་སུམ་པའི་གནས་ཡུལ་དང་ཁྱབ་ཁོངས་རྒྱལ་ཕྲན་གྱི་ལམ་ལུགས་སོགས་
ཀྱི་ཐད། དགེ་འདུན་ཆོས་འཕེལ་གྱི་ཐང་ཧྲུའུ་དང་ཟུའི་གུར་གྱི་རྒྱལ་རབས་ལེའུ་གྱ་
གསུམ་པའི་ནང་འཁོད་པའི་བོད་ཀྱི་ལོ་རྒྱུས་ཞེས་པ་རུ། ཤར་དང་ནུབ་ཏུ་བུད་མེད་
ཀྱིས་སྲིད་སྐྱོང་བའི་རྒྱལ་ཁབ་གཉིས་ཡོད། ཤར་གྱི་ཡུལ་དེ་ལ་སུའུ་ལྷ་ལ་ན་ཅི་ཇི་
ལོ་ཟེར། (འདི ་སུབརླགོ ཏྲ་སྟེ་གསེར་གྱི་རྒྱུད་བྱ་བའི་ལེགས་སྦྱར་ཟུར་ཆག་ཅེས་
ཟེར།)ཡུལ་དེ་སྔོན་འཇང་རིགས་ཀྱི་སྡེ་ཚན་ཡིན། རྒྱལ་ཁམས་དེ་ཤར་དུ་ཏུ་ཕན།
ཏང་སྦྱང་། མོ་ཅོའི་ཡུལ་ལ་ཐུག ནུབ་ཏུ་གཙང་པོ་ཧོ་དང་། བྱང་དུ་ལི་ཡུལ། ཤར་
ལྷོར་ཕ་ཇོ་(ཟི་ཁྲོན།)དང་། ལོ་ན་མན་ཙུ་དང་། སེ་ལང་གི་ཀླ་ཀློའི་ཡུལ་དང་འདབས་
འབྱར་བར་ཡོད། ཤར་ནས་ནུབ་ཏུ་ཡུལ་གྲུ་དགུ་དང་། བྱང་ནས་ལྷོ ར་ཉི་ཤུ་ཡོད།
རྒྱལ་ཁམས་སུ་གྲོང་ཁྱེར་བརྒྱད་ཅུ་ཙམ་དང་། མི་ཁྱིམ་ཁྲི་བཅུ་ཙམ་ཡོད། རྒྱལ་
པོ་བུད་མེད་ཀྱིས་བྱེད། མོའི་ཕོ་བྲང་ཐོག་ཚད་དགུ་པ་ཁང་ཡན་བྱ་བའི་རིའི་ལུང་
དུ་ཡོད། ལུང་པ་དེ་འཇུ་བྱ་བའི་ཆུ་བོ་ལྷོ་ཕྱོགས་སུ་འབབ། ལུང་པ་དེ ར་མི་ཚང་
ཁྲི་བཞི་ཙམ་ཡོད། རྒྱལ་མོའི་མིང་ལ་པིན་ཇི ན་ཟེར། རིགས་ཀྱི་མིང་ལ་སུ་པི་བྱ་
བར་གྲགས། མིའི་(མོའི་)ཁྱོ་བོ་ཆིན་ཛུ་བྱ་བ་ཡོད་ཀྱང་དབང་ཆ་གང་ཡང་མེད།
བློན་རྣམས་ལ་གོ་པཱ་ལི་ཟེར། བློ ན་ཆུང་རྣམས་ལ་མིང་ངོ་གོན་ཏེ་བུད་མེད་ཀྱི་ཚབ་
ཅེས་ཟེར། ཁྱོ་རྣམས་རྒྱལ་པོའི་བཀའ་བཞིན་བྱེད། རྒྱལ་མོའི་འཁོར་བུད་མེད་བརྒྱ་
ཙམ་ཡོད། ཉིན་ལྔ་རེ ་ན་རྒྱལ་སྲིད་ཀྱི་ཚོགས་འདུ་བྱེད། བཙུན་མོ་གྲོངས་ཚེ་ལྷན་
དུ་མི་མང་པོ་དུར་དུ་འཇུག འབངས་རྣམས་ཀྱིས་གསེར་གྱི་དོང་ཙེ་ཕུལ་ཏེ་བཙུན་
མོའི་རིགས་ཀྱི་བུད་མེད་རིག་པ་ཅན་གཉིས་རྒྱལ་མོ་ཆེ་ཆུང་དུ་བསྐོ། དེས་མོའི་རིགས་
མི་ཆད་ཅིང་འབངས་ཀྱི་གྱེན་ལོག་མི་འོངས། འབངས་རྣམས་ཁང་ཁྱིམ་ཐོག་སོ་དྲུག་
པར་སྡོད། རྒྱལ་མོས་སྨད་ལ་གཤམ་ཐབས་ནག་པོ་དང་། སྟོད་ཐུང་སྔོ་ནག་ཅི་རིགས་



42
སྲོང་བཙན་ལོ་རྒྱུས་ཞིབ་འཇུག
པ་ལ་ཕུ་ཐུང་གི་ཁ་ས་ལ་རེག་ཙམ་དུ་རིང་བ་གྱོན། དགུན་དུས་ལུག་ལྤགས་ཀྱི་གོས་
ཕྱི་ལ་ཚེམ་དྲུབ་ཀྱི་རི་མོ་མང་པོ་ཡོད་པ་ཞིག་གྱོན། སྐྲ་ལ་ལྷས་མ་ཆུང་ངུ་མང་དུ་
བྱས། རྣ་བ་ལ་ཨ་ལུང་བཏགས། རྒྱ་སྐད་དུ་ཟོ་ཡི་ཟེ ར་བའི་ལྷམ་དེ་གྱོན། བུད་
མེད་རྣམས་ཁྱོ་ལ་གུས་པ་མི་བྱེད། བུད་མེད་ཕྱུག་པོ་རྣམས་ལ་གཡོག་ཁྱོ་བོ་མང་དུ་
ཡོད། དེ་རྣམས་མོའི་སྐྲ་ལ་ལྷས་མ་བྱེད་པ་དང་གདོང་ལ་ཚོན་ནག་བྱུགས་པའི་ཞབས་
ཞུ་བྱེད། བུ་རྣམས་ལ་རང་རང་གི་མའི་མིང་ནས་གྲས་པའི་མིང་འདོགས། ཡུལ་
གྲང་བས་ནས་གཅིག་པུ་སྨི ན། རྟ་འགྲོས་མ་དང་། གཡག ལུག རྟ་ཁྲ། ཚྭ་དང་གླ་
རྩི་རྣམས་དང་། ཟངས་དང་གསེར་ཐོན། དེ་རྣམས་རྒྱ་གར་ལ་ཕར་ཁྱེར་ཏེ་ཁེ་བཟང་
ཆེ༑ ལུགས་རྒྱ་གར་དང་འདྲ། རྒྱལ་ཁམས་དེ་ཙོང་ལིན་རི་བོ་(ས་མེར་དང་ཀུན་
ལིན་ཟེར་)བྱ་བའི་ལྷོ་ངོས་སུ་ཡོད། རྒྱལ་ཁམས་ཀྱི་ཕོ་རྣམས་དམག་དང་སོ་ནམ་
གྱི་ལས་བྱེད། རྒྱལ་ས་དེ་རི་གཅིག་གི་རྩེར་ཡོད་ཅིང་གྲོང་གི་རྒྱ་ལ་ལེ་དབར་ལྔ་དྲུག་
ཙམ་ཡོད། རྒྱལ་ཁམས་སུ་མི་ཚང་ཁྲི་བཅུ་ཙམ་ཡོད། རྒྱལ་མོ་གཞོན་པའི་མིང་ལ་ཟའོ་
ངུཝང་ཟེར། ཕོ་མོ་གཉིས་ཀྱིས་གདོང་ལ་ཉིན་རེ་ཚོན་སྣ་ཚོགས་གསར་དུ་བྱུགས། ཁྲུས་
མི་བྱེད་ཅིང་གོས་མི་བརྗེ། ཕོ་རྣམས་སྐྲ་སྤྱི་བོར་བསྐྱིལ། ཁྱིམ་དུ་ཀོ་ལྷམ་གྱོན། ཁྲལ་
གོ་རིམ་མེད་པར་བསྡུ། རྔོན་མང་དུ་བྱེད། ཁོང་རྣམས་ཏང་སྦྱང་གྱི་རིགས་(ཨ་མདོ་
པ་ཕལ་ཆེར་གྱི་སྔོན་གྱི་རིགས་ཡིན་པར་གྲགས)དང་འཐབ་མོ་ལན་ཁ་ཡར་བྱས།
མི་ཕྱུག་པོ་ཤི་ན་ཤ་ལྤགས་སོ་སོར་བྲལ་ཏེ་ཤ་རུས་རྣམས་གསེར་བྱེ་དང་བསྲེས་
ནས་སྣོད་དུ་བླུགས་ཏེ་ས་ལ་སྦ། པགས་པ་ཡང་ལོ་གཅིག་གི་རྗེས་ལ་ལྕགས་སྣོད་དུ་
བཅུག་ནས་སྦ། ལོ་གསུམ་ཙམ་མྱ་ངན་བྱེད། ཁོང་རྣམས་རྒྱུན་དུ་ལྷ་འདྲེ་མང་པོ་
མཆོད། ཟླ་བ་བཅུ་པའི་ནང་ལ་རི་རྩེ་ལ་མོ་འདེ བས་སུ་འགྲོ། དེ་ཡང་མོ་མས་འབྲུ་
ཟན་གཏོར་ནས་བྱ་རྣམས་འབོད། དེ་ནས་བྱ་ཟེར་མོ་ལྟ་བུ་ཞིག་མོ་པའི་ལག་པར་བཟུང་



རབ་བྱེད་གཉིས་པ།
43
བ་དང་བསད་ནས་ཁོག་པ་བཤས་ཏེ་བལྟ། བྱའི་ཁོག་ཏུ་འབྲུ་སོགས་བྱུང་ན་ལོ་རྗེས་
མར་སྟོན་ཐོག་བཟང་བ་སོགས་ཀྱི་ལྟས་ཡིན། བྱེ་མ་དང་ལྡེའུ་སོགས་བྱུང་ན་བར་
ཆད་ཆེ་ཟེར། དེ་ལ་བྱའི་མོ་ཟེར། རྒྱ་ནག་གི་ཟླ་བ་བཅུ་གཅིག་པ་དེ་ཁོང་ཚོའི་ཟླ་
བ་དང་པོ་ཡིན། དེའི་དུས་མི་དང་སྤྲེའུ་སོགས་དམར་མཆོད་བྱེད། སུའེ་ཝང་གི་
ལོ་དྲུག་པ་(སངས་རྒྱས་འདས་རྗེས་ཀྱི་ལོ་ ༡༡༣༠ ) ལ་རྒྱལ་ཁམས་དེ་ནས་རྒྱའི་
གོང་མ་ལ་སྐྱེས་ཕུལ་ཡང་སླར་ལུགས་དེ་མ་བསྐྱངས་པར་ཆད། དེབ་དཀར་དུའང་
དེ་དང་འདྲ་བ་ཞིག་གསུངས་པ་གཉིས་དོན་གཅིག་པར་སེམས་སོ། །
ཡང་དུང་དཀར་བློ་བཟང་འཕྲིན་ལས་ཀྱིས་གསུངས་པ་ལྟར་། ཀྲུང་གོའི་ལོ་
རྒྱུས་དེབ་ཐེར་ཞེས་པའི་ནང་གསལ་བར་སུམ་པ་ཡང་འཇང་རིགས་ཀྱི་ཚོ་བ་ཁག་གཅིག་
ཡིན་ལ་ཐོག་མར་རྨ་ཆུ་འབབ་ཡུལ་དུ་གནས་ཤིང་། ཕྱིས་བོད་ལྗོངས་སུ་གནས་སྤོ་
བྱས་རྗེ ས་སྐྱིད་ཤོད་ལྷ་ས་རྒྱུད་ལྟེ་བ་བྱས་ཏེ་གཞིས་ཆགས་པ་དང་། ས་རྒྱ་ཆེན་པོ་
བཟུང་ཡོད། སུས་རྒྱལ་རབས་ཀྱི་གོང་མ་སུས་ཝེན་དྷི ས་ཀྱི་ཁེ་ཧོང་ཁྲི་ལོ་དྲུག་པ་
ཕྱི་ལོ་ ༥༨༦ ལོ་ལ་ཕོ་ཉ་མངགས་ཏེ་སྐྱེས་འབུལ་བྱས། སུས་རྒྱལ་རབས་ཀྱི་དེ བ་
ཐེར་ནུབ་ཕྱོགས་ཀྱི་ལྗོངས་ཞེས་པའི་ནང་དུ་སུམ་པ་ལ་རྒྱལ་མོའི་རྒྱལ་ཁབ་ཅེས་བྲིས་
ཡོད་པ་དེ་ནི ་སུམ་པའི་རྒྱལ་པོ་བུད་མེད་ཡིན་པའི་རྐྱེན་གྱིས་ཡིན། སུམ་པའི་ལུགས་
ལ་བུད་མེད་མཆོག་ཏུ་འཛིན་ཅིང་ཕོ་རྣམས་དམན་པར་ལྟ། རྒྱལ་སྲིད་རྒྱལ་མོ་དང་
རྒྱལ་མོ་ཆུང་བ་གཉིས་ཀྱིས་འཛིན་པ་ལ། རྒྱལ་མོ་ཤི་རྗེས་རྗེ་རིགས་ཀྱི་ནང་ནས་བུད་
མེད་མཛངས་མ་གཉིས་འདམས་ཏེ་གཅིག་གིས་རྒྱལ་མོ་དང་། གཅིག་གིས་རྒྱལ་མོ་
ཆུང་བ་བྱེད། སྐྱེས་ཕོ་རྣམས་ཀྱིས་གཡུལ་གྱི་བྱ་བ་ཁོ་ན་ལས་སྲིད་ཀྱི་བྱ་བ་ལ་མི་ཞུགས།
རྒྱལ་མོའི་ཁྱོ་བོ་ལ་ཅིན་ཅུས་ཞེས་ཟེར་ཞིང༌། ཁོ་ཡང་སྲིད་ཀྱི་བྱ་བ་ལ་མི་ཞུགས།
འདི་ནི་མ་རྒྱུད་རུས་རྒྱུད་ཀུང་ཧྲེའི་ལྷག་འཕྲོ་ཡིན་ཞིང་། སྤྱི་ཚོགས་གོང་དུ་འཕེལ་



44
སྲོང་བཙན་ལོ་རྒྱུས་ཞིབ་འཇུག
བ་དང་བསྟུན་ནས་ལམ་ལུགས་དེ་ཡང་འཐོར་ངེས་རེད་ཅེས་གསལ། འོན་ཀྱང་སུམ་
པའི་ཡུལ་འདི་ས་གནས་གང་དུ་ཡོད་མེད་སྐོར་ལ་བར་སྐབས་ལོ་རྒྱུས་སྨྲ་པའི་མཁས་
པ་ཚོའི་གསུང་ཚུལ་མི་འདྲ་བ་སྣ་ཚོགས་འདུག་ཀྱང་། ཀོང་སྤྲུལ་ཡོན་ཏན་རྒྱ་མཚོས་
མཛད་པའི་གཏེར་སྟོན་བརྒྱ་རྩའི་རྣམ་ཐར་ནང་སྨར་ཁམས་ཀྱི་ཡུལ་འདི་ཡིན་ཞེས་
གསུངས་པ་དེ་ཆོས་འབྱུང་མཁས་པའི་དགའ་སྟོན་ནང་དུ་གསལ་བའི་རྒོད་ཚང་སྟོད་སྨད་
གཉིས་དང་། ནགས་ཤོད་བཅས་དེང་སང་གི་ས་མིང་དཀར་ཆག་ནང་བར་ཁམས་རྒྱུད་
ཀྱི་ས་ཆའི་གྲས་སུ་གསལ་བོར་འཁོད་པ་རྣམས་ཡོངས་སུ་མཐུན་པར་འདུག་པས་མདོ་སྟོད་
ཀྱི་ས་གནས་སུམ་པའི་ཡུལ་ལ་ངོས་འཛིན་བྱེད་ཆོག་པ་འདུག་སྙམ། སུམ་པ་ནི་རྒྱལ་
པོ་སྲོང་བཙན་སྒམ་པོའི་གོང་ནས་མངའ་འོག་ཏུ་བསྡུས་ཟིན་པ་དང་། སྲོང་བཙན་སྐུ་
གཞོན་ནུའི་སྐབས་སུམ་པས་ངོ་ལོག་བྱས་པ་མྱང་མང་པོ་རྗེ་ཞང་སྣང་གིས་དམག་དྲངས་
མ་དགོས་པར་གཡོ་ཐབས་ཀྱི་སྒོ་ནས་མངའ་འོག་ཏུ་བསྡུས་པ་དང་། སུམ་པའི་ཤོ་ཚུགས་
དང་ལས་དོན་དོ་དམ་བྱེད་པ་སོགས་གནས་ཚུལ་མང་པོ་ཞིག་ཏུན་ཧོང་ནས་ཐོན་པའི་བོད་
ཀྱི་བཙན་པོ་རིམ་བྱུང་གི་ལོ་ཚིགས་གནད་བསྡུས་ནང་གསལ་བས། ཐང་ཡིག་གསར་
མའི་ནང་བཤད་པའི་སུ་བི་དང་སུམ་པ་གཉིས་དོན་གཅིག་ཡིན་པའི་བཤད་ཚུལ་དེ་ལ་དོགས་
པ་ཆེན་པོ་འདུག་ཅེས་གསུངས་ཡོད་པ་ནི། སུ་བི་དང་སུམ་པ་གཅིག་ཡིན་མིན་དང་སྤྱིར་
བཏང་སྐབས་འདིའི་སུམ་པའི་སྐོར་ཤེས་རྟོགས་དང་ཞིབ་འཇུག་གི་རྒྱུ་ཆ་གལ་ཆེན་ཞིག་
ལས་ཡོངས་སུ་ར་སྤྲོད་ཐུབ་པ་དང་ཁས་ལེན་ཐུབ་པ་ཞིག་ནི་མ་ཡིན་པས་དཔྱད་དགོས།
༤༽ འ་ཞ་དབང་འོག་ཏུ་བསྡུས་པ།
དེ་ལྟར་ཐབས་མཁས་ཀྱི་ནུས་པར་བརྟེན་ནས་སུམ་པ་དང་དྭགས་པོ་སོགས་དབང་འོག་
ཏུ་བཅུག་པར་མ་ཟད། འ་ཞ་ཡང་མངའ་ཁོངས་སུ་བསྡུ་ཐབས་ལ་བློན་ཆེ་འབྲིང་ཆུང་



རབ་བྱེད་གཉིས་པ།
45
གསུམ་གྱིས་བློ་རྩལ་སྣ་ཚོགས་བཏོན་ཡང་། སྔར་གྱི་སུམ་པ་དང་དྭགས་པོ་ལ་སོགས་
པའི་ཡུལ་ལྟར་ལས་སླ་བོའི་མགོ་སྒུར་བྱེད་ཐབས་བྱུང་མེད། ཡིན་ནའང་བཙན་པོ་གཞོན་
ནུ་རང་ཉིད་སྐུ་དངོས་སུ་བྱང་ལམ་དུ་ཕེབས་པར་བརྟེན། དམག་དཔུང་འདེགས་མ་དགོས་
པར་དུས་དེ་ནས་བཟུང་སྟེ་བྱང་ངོས་ཀྱི་རྒྱ་དང་འ་ཞས་དཔྱའ་ཁྲལ་འབུལ་བར་ཁས་བླངས་
པ་ཡིན་ཞེས་བཤད། འོན་ཀྱང་སྐབས་དེ་ནས་འ་ཞ་རྣམས་ཡོངས་སུ་བོད་འབངས་རྣལ་
མ་ཞིག་ཏུ་གྱུར་པ་མ་ཡིན་པར་དེ་ནི་འ་ཞའི་ཆ་ཤས་ཤིག་ལ་གོ་དགོས་པ་ཡིན། འོ་ན་
བཙན་པོ་ཁྲི་སྲོང་བཙན་འདི་ཉིད་ཀྱི་དུས་སུ་འ་ཞ་དེ་བོད་འབངས་རྣལ་མ་ཞིག་མ་ཡིན་
ནམ་ཞེ་ན་དེ་ཡང་མ་ཡིན་ཏེ། ཕྱི་ལོ་ ༦༣༦ ལོར་བོད་ཀྱིས་ཐང་རྒྱལ་ཁབ་ལ་ཕོ་ཉ་
ཐེངས་གཉིས་པ་མ་བཏང་བའི་སྔོན་དུ་འ་ཞ་དེ་བོད་ཁོངས་རྣལ་མ་ཞིག་ཏུ་གྱུར་མེད། དེས་
ན་དེའི་སྔ་རོལ་ནས་དཔྱའ་ཁྲལ་འབུལ་བཞིན་ཡོད་པ་མ་ཡིན་ནམ་ཞེ་ན། དེ་ཙམ་གྱིས་
བོད་འབངས་རྣལ་མ་ཞིག་ཡིན་ཞེས་ཤོད་ཐབས་མེད་དོ། དེ་ལྟ་ན་ང་ཚོས་ཕྱི་ལོ་ ༦༣༦
ལོའི་ཡར་སྔོན་དུ་བོད་ལ་དཔྱའ་ཁྲལ་འབུལ་མཁན་གྱི་འ་ཞ་ཆ་ཚང་བ་ཟེར་བ་དེ་འ་ཞའི་
ས་ཁུལ་ཁྱོན་ཡོངས་ལ་གོ་རྒྱུ་མ་ཡིན་པ་ནི་བོད་ཀྱིས་ཐང་གི་སྲས་མོ་འཕྲོག་སྐབས་སུ་བོད་
དང་འ་ཞའི་བར་བྱུང་བའི་དམག་འཁྲུག་གིས་ཀྱང་ར་སྤྲོད་བྱེད་ཐུབ། །
ཡང་ཁ་ཅིག་ཕྱི་ལོ་ ༦༣༦ ལོ་ཡར་སྔོན་དུ་འ་ཞའི་ས་ཁུལ་རེ་ཤས་ནས་ཀྱང་
བོད་ལ་དཔྱའ་ཁྲལ་འབུལ་བ་ཁས་མི་ལེན་པ་ནི་ཧ་ཅང་ཐལ་ཏེ། དེ་དོན་ཏུན་ཧོང་ཡིག་
རྙི ང་ན། “བཙན་པོ་ཞབས་ཀྱིས་བཙུགས་ཏེ་བྱང་ལམ་དུ་མ་བྱུང་མ་དྲངས་པར་རྒྱ་
དང་འ་ཞས་དཔྱའ་གཅལ་ལོ། ཐོག་མ་འ་ཞ་དེ་ནས་འབངས་སུ་མངའ་འོ།” ཞེས་
གསལ་པོར་བསྟན་ཡོད་པའི་ཕྱིར་རོ། ཡང་འགའ་རེས་སྐབས་འདིའི་རྒྱ་ཞེས་པ་གྲུ་
གུ་ལ་ངོས་འཛིན་པ་ལ་ཞིབ་ཏུ་དཔྱད་དགོས་ཏེ། དེ་བཞིན་ཁྲི་སྲོང་བཙན་གྱིས་ཐ་རྒྱལ་
ཁབ་ཏུ་ཕོ་ཉ་ཐོག་མའི་གྲས་མངགས་སྐབས་སུ་གྲུ་གུ་དང་འ་ཞར་ཀོང་ཇོ་རེ་ཐོབ་པའི་



46
སྲོང་བཙན་ལོ་རྒྱུས་ཞིབ་འཇུག
གཏམ་གསན་པར་གྲགས་པ་ལྟར་ཕྱིས་སུ་དམག་འཁྲུག་གི་གཡུལ་ས་ཆེ་ཁག་ཅིག་ཏུ་
ཆགས་ཡོད་པ་འོག་ཏུ་གསལ་བ་ལྟ ར་གྲུ་གུ་དང་རྒྱ་གཉིས་ནམ་ཡང་སོ་སོ་ཡིན་པར་
གསལ་བ་དང་། ཏུན་ཧོང་ཡིག་རྙི ང་དུ། “་མཁར་ཡུ་སྣ་ནི་ཕབ་བོ། དགུ་གཾ་ཟིང་
པོ་རྗེ་ནི་བརླག་གོ། མང་པོ་རྗེ་སུམ་བུ་ནི་གྲུ་གུའི་ཡུལ་དུ་བྲོས་སོ།” ཞེས་པའི་གྲུ་
གུའི་སྐོར་འོག་ཏུ་གསལ་བ་ལྟ ར་ཡིན་པས་དེ་ཉིད་གཅིག་ཏུ་འཛིན་མི་རིགས་སོ། །
གོང་དུ་དྲངས་པའི་ཡིག་རྙི ང་དེའི་དོན་ནི། སྔར་བོད་ལ་འ་ཞའི་བྱང་ཁུལ་གྱི་
ས་ཁུལ་ཁ་ཤས་དང་རྒྱ་ཡུལ་ཚོ་སྐོར་ཞིག་གིས་བཙན་པོ་སྐུ་དངོས་བྱང་ལམ་དུ་ཕེབས་
པ་ལ་དཔྱའ་ཁྲལ་འབུལ་རྒྱུ་ཁས་བླངས་པ་ཡིན། ཞེས་པ་དང་། དེའི་ཤུགས་ལས་
བཙན་པོས་ཐང་རྒྱལ་ཁབ་ལ་གཉེན་འབྲེལ་འཛིན་སྐབས་སུ་བོད་ཀྱིས་འ་ཞར་དྲག་ཤུགས་
སྤྱད་པ་ལས་དེའི་ཡར་སྔོན་དུ་བོད་དང་འ་ཞའི་བར་དམག་འཁྲུག་ཀྱང་བྱུང་མྱོང་མེད་
པ་གསལ། དེ་དོན་ཐང་དེབ་རྙི ང་མའི་ནང་། ““ཐང་གོང་མ་ཐེ་ཙུང་ནས་ཞིན་རིན་
གྱི་ཐབས་ཡོད་པ་ཧྥིན་ཏེ་ཞ་བྱ་བ་བོད་དུ་ཕོ་ཉར་མངགས། བཙན་པོ་ཧྥིན་ཏེ་ཞ་དང་
མཇལ་ཏེ་ཤིན་ཏུ་མཉེས། བཙན་པོའི་གྲུ་གུ་དང་འ་ཞ་ལ་ཀོང་ཇོ་རེ་ཐོབ་པའི་གཏམ་
གསན་ཏེ་ཕོ་ཉ་པ་མངགས་པ་ལ། དེ་ཡང་ཤིན་ཏེ་ཞ་དང་ལྷན་དུ་གསེར་སོགས་རིན་
པོ་ཆེ་བསྣམས་ནས་ཐང་གི་ཁབ་ཏུ་འོངས་ཏེ་གཉེན་བསླངས་ཀྱང་། གོང་མས་གསན་
དུ་མ་བཞེད། ཕོ་ཉ་པ་ཕྱི ར་ལོག་རྗེས། སྲོང་བཙན་ལ། དང་ཐོག་གོང་མའི་རྒྱལ་
ཁབ་ཆེན་པོར་འབྱོར་པ་ན། ངེད་ལ་སྣེ་ལེན་བཟང་པོ་བྱས། ཀོང་ཇོ་ཞིག་ཀྱང་གནང་
རྒྱུ་ཡིན་མོད། དེ་དུས་འ་ཞའི་རྒྱལ་པོ་ཐང་དུ་སླེ བས་ཏེ་ཕྲ་མ་བཅུག་སྟབས། སྣེ་
ལེན་ཡང་བཟང་པོ་མི་བྱེད་ཅིང་། ཀོང་ཇོ་གནང་དུ་མ་བཞེད་ཅེས་ཞུས། དེ་ནས་
སྲོང་བཙན་གྱིས་ཞང་ཞུང་གི་དཔུང་དང་བཅས་འ་ཞར་དམག་དྲངས་པ་ལ། འ་ཞས་
མ་ཚུགས་པར་བྷོད་དམག་ལ་གཡོལ་ཕྱིར་མཚོ་སྔོན་ཕྱོགས་སུ་བྲོས། འ་ཞའི་མི་ཕྱུགས་
-



རབ་བྱེད་གཉིས་པ།
47
རྣམས་བྷོད་ཀྱིས་འཕྲོགས།” ཞེས་འཁོད་པ་ད་དུང་རྒྱས་ཙམ་རི མ་པ་ལྟ ར་འཁོད་
ན༑ ཡང་ཐང་དེ བ་རྙི ང་མའི་ནུབ་ཕྱོགས་ཀྱི་མི་རིགས་ཞེས་པ་རུ། ·“ཀྲན་ཀོན་ཁྲི་
ལོ་བཅོ་ལྔ་(ཕྱི་ལོ་ ༦༤༡ )འ་ཞའི་རྒྱལ་པོ་ནོར་རྒྱས་པོའི་བློ ན་ཆེན་ཤོན་ཐང་གིས་
འ་ཞའི་སྲིད་བཟུང་། རྒྱལ་པོར་རྒོལ་བའི་ཟིང་འཁྲུག་སློང་རྒྱུའི་གཡོ་སྒྱུའི་སྦྱོར་བས་
རིའི་ལྷ་གསོལ་ལོ་སྐད་དུ་དམག་མི་བསྡུ་རུབ་དང་ཀོང་ཇོར་(ནོར་རྒྱས་པོའི་བཙུན་
མོ་ཐང་རྒྱལ་རབས་ཀྱི་སྲས་མོ།) འཇབ་རྒོལ་བྱས་ཐོག རྒྱལ་པོ་ནོར་རྒྱས་པོ་བཟུང་
ནས་བོད་ལ་མགོ་བཏགས་རྩིས་ཡོད་པ་དུས་ཡུན་རིང་ཙམ་སོང་བ་དེ་ནོར་རྒྱས་པོས་
ཚོར་ནས་དངངས་སྐྲག་སྐྱེས་ཏེ་རྟ་པ་འཁྲིད་ནས་སྲན་སྲན་གྲོང་ཁྱེར་དུ་བྱོལ། ཀའོ་
ཛུང་ཁྲི་ལ་བཀོད། (ཕྱི་ལོ་ ༦༥༠)དེ་རྗེས་བོད་དང་གཡུལ་བསྲེས་པ་དང་། ཕྱོགས་
གཉིས་པོས་ཕོ་ཉ་མངགས་ཏེ་ཐང་གོང་མ་ནས་རྒྱབ་སྐྱོར་ཡོང་བའི་རེ་བ་བཏོན་པར་
ཀའོ་ཛུང་ནས་སུ་ལའང་ཁས་མ་བཞེས་སྟབས་བོད་ཁྲོས་ཤིང་འཁྲུག་པར་གྱུར་ཏེ་གཡུལ་
ངོར་ཞུགས་པ་ནོར་རྒྱས་པས་འགོག་པར་མ་ནུས་པར་འུང་ཧ་དང་མཉམ་དུ་ལེང་ཀྲུའུ་
ལ་བྱེར།” ཞེས་དང་། ཡང་། ཐང་དེབ་གསར་མའི་ནུབ་ཡུལ་གྱི་སྟོད་ཆར། “སྐབས་
དེ ར་འ་ཞའི་བློན་ཆེན་སུའུ་ཧོ་ཀུས་འ་ཞའི་གནས་ཚུལ་གང་དང་གང་འཚལ་བ་བྷོད་
ཀྱི་བཙན་པོར་ཞུས་ཏེ་མགོ་བཏགས། བྷོད་ཀྱིས་གྲ་སྒྲིག་མེད་པའི་གོ་སྐབས་དང་བསྟུན་
ཏེ་དམག་དཔུང་བཏེགས་ནས་རྨ་ཆུའི་བར་བདག་གིར་བྱས། ནོར་རྒྱས་པོ་གཡུལ་ཕམ་
ནས་ཀོང་ཇོ་ཁྲིད་དེ་གུར་ཚོ་སྟོང་ཕྲག་འགའ་དང་བཅས་ལེང་ཀྲུའུ་ལ་བྲོས།” ཞེས་
དང༌། འ་ཞའི་མཐའ་མའི་དམག་འཁྲུག་ནི། ཡང་། ཐང་དེབ་གསར་མའི་ནུབ་ཡུལ་
གྱི་སྟོད་ཆར། “ཞང་ཡང་ཁྲི་ལོ་དང་པོ། (ཕྱི་ལོ་ ༦༧༠) གཡས་རུའི་འུད་ཏཱ་
ཅང་ཅུན་ཞོས་རི ང་ཀུས་བྷོད་ལ་དཔུང་འཇུག་བྱེད་པའི་སྤྱི་ཁྱབ་དམག་དཔོན་དང་།
གཡོན་རུའི་འུད་ཡོན་དབས་ཏཱ་ཅང་ཅུན་ཨ་བྲེ་ནས་ཏའོ་ཀྲན་དང༌། གཡོན་རུའི་འུད་



48
སྲོང་བཙན་ལོ་རྒྱུས་ཞིབ་འཇུག
ཅང་ཅུན་ཀུའི་ཏས་གཉིས་དམག་སྤྱི་གཞོན་པར་བསྐོས་ཏེ་དམག་མི་ཁྲི་ལྔ་དང་བྷོད་
ལ་གཡུལ་བཤམས་པར་མ་ཟད། ནོར་རྒྱས་པོ་རང་གི་ཕོ་བྲང་དུ་སྡོད་དུ་བཅུག གོང་
མའི་དམག་དཔོན་ཏཱ་ཕིས་ཁྲོན་དུ་ཕམ་པ་དང་། འ་ཞའི་ས་ཆ་ཚང་མ་བྷོད་ལ་ཤོར།
ནོར་རྒྱས་པོས་བྷོད་ཀྱི་སྟོབས་ཤུགས་ཆེ་བར་བཟློག་མ་ནུས་པ་དང་། སྲན་ཀྲུའུ་ས་
ཆ་གུ་དོག་པོར་མཐོང་ནས་སླར་ཡང་ལེང་ཀྲུའུ་ལ་སྤོས།” ཞེས་གསལ། འོན་
ཀྱང་སྟག་རི་གཉན་གཟི གས་སོགས་ཀྱི་སྐབས་ནས་གཉའ་ཁྲིའི་རྒྱལ་རྒྱུད་འདི་འ་
ཞ་དང་འབྲེལ་ཆེ་བའི་ཡུལ་ཁམས་ཤིག་ཡིན་པ་དང་། ལྷག་པར་དུ་རྒྱལ་སྲས་གུང་
རི་གུང་བཙན་གྱི་བཙུན་མོ་ཡང་འ་ཞའི་རྒྱལ་ཕྲན་ནས་བསུས་ཤིང༌། དེ ར་མང་
སྲོང་མང་བཙན་སྐུ་འཁྲུངས་པ་སོགས་སྤྱིར་བཏང་ཙམ་མ་ཡིན་པའི་འབྲེལ་བ་ཧ་
ཅང་ཆེ་བ་ཞིག་རེད།
ཡང་སྐབས་འདིར་འ་ཞ་ཟེར་བ་ལ་ཨ་ཞ་ཞེས་འབྲི་མཁན་ཡང་བྱུང་ཡོད། འོན་
ཀྱང་ཕྱི་མ་དེ་མ་དག་པར་སེམས་ཏེ། སྔར་སློབ་དཔོན་ཐོན་མིས་བོད་ཡིག་གསར་
བཟོ་གནང་སྐབས་སུ་སྒྲུང་གཏམ་སྙན་པོ་ཞིག་བཤད་རྒྱུ་ཡོད་པ་ལས། ཁྱེད་གང་ནས་
འོང་ཟེར་བ་ལ། ང་འ་ཞའི་ཡུལ་ནས་འོང་ཞེས་པ་ལས་འ་དང་ཞ་ཡིག་རྙེད་ཅེས་གསུང་
སྲོལ་ཡོད་པ་ལ་དཔག་ནའང་གསར་སྣོན་ཡི་གེ་དྲུག་དེ་ལྟར་བཟོས་མིན་དཔྱད་དགོས་
པ་ཡིན་ཡང་འ་ཞའི་ཡིག་ཐོབ་ང་ཚོར་གསལ་ཐག་ཆོད་དུ་ར་སྤྲོད་བྱས་ཡོད། རྒྱ་ནག་
དང་མཐའ་འབྲེལ་ཡིན་པར་བརྟེན་བཙན་པོའི་རྒྱལ་རབས་ལས་ཐང་དང་གཉེན་འབྲེལ་
ལ་འ་ཞ་སྔ་བ་ཡིན། མང་སྲོང་མང་བཙན་གྱི་སྐབས་སུ་སླར་ཡང་འ་ཞ་རྒྱལ་ཁབ་ཅིག་
གམ་ཡང་ན་རང་སྐྱོང་ལྟ་བུ་ཞིག་ལ་ཐང་བོད་བར་འཇོག་རྒྱུར་ཐང་རྒྱལ་ཁབ་ཀྱིས་འབད་
བརྩོན་ཆེན་པོ་བྱས་ཀྱང་གྲུབ་འབྲས་གང་ཡང་མ་ཐོན་པར་སྐབས་དེ ར་འ་ཞ་དེ་བོད་
ཁོངས་བསྙོན་མེད་ཅིག་ཏུ་ཆགས་པ་ཡིན།



རབ་བྱེད་གཉིས་པ།
49
དེ་བཞིན་འ་ཞའི་རུས་ཁུངས་སོགས་ཀྱི་ཐད། བོད་ཀྱི་ལོ་རྒྱུས་གླེ ང་བའི་གཏམ་
དུ༑ འ་ཞ་ཞེས་པའི་མིང་འདི་བོད་ཀྱི་ལོ་རྒྱུས་དང་རུས་མཛོད་གཏེར་ཡིག་བཅས་
སུ་མང་པོ་འབྱུང་ལ། རྒྱའི་ཡིག་ཚང་དུའང་འ་ཞའི་ལོ་རྒྱུས་མི་ཉུང་བ་འཁོད་པ་དང་
རྒྱ་ནག་སྐད་དུ་དེ་ལ་ཐུའུ་ཡོས་ཧོན་ཞེས་འབོད་ཅིང་། བོད་སྐད་ཀྱི་འ་ཞ་ཞེས་པ་ནི་
རྒྱ་རིགས་མཁས་པ་ལ་ལས་སྔར་འདིའི་རྒྱལ་པོ་ཞིག་གི་མིང་ལ་འ་ཚེ་ཞེས་འབོད་པའི་
སྒྲ་ཟུར་ཆགས་ཏེ་ཞར་ཐོགས་པ་དང་། ཡང་ལ་ལས་ནུབ་བྱང་གི་མི་རིགས་སྤྱིས་འ་
ཞར་མིང་ངན་བཏགས་པ་ལས་བོད་ཀྱིས་རྒྱུན་འབྱམས་སུ་བཀོལ་བར་བཤད་ཀྱང་། གང་
ལྟར་འ་ཞ་ཞེས་པ་གནའ་དུས་ནས་བོད་མིས་འཛིན་པའི་མིང་ཞིག་ཡིན་ལ་དེ་འདོད་
རྒྱལ་དུ་བྱས་ནའང་འགལ་བ་མེད་སྙམ། སྤྱིར་བོད་རྒྱའི་ལོ་རྒྱུས་དེབ་ཐེར་རྣམས་སུ་
འ་ཞའི་སྐོར་གྱི་ལོ་རྒྱུས་བཀོད་པ་མང་ཡང་། འདིའི་རིགས་རྒྱུད་བྱུང་ཚུལ་ཐད་ལ་
ཅུང་ཟད་མི་མཐུན་ཏེ། བོད་ཀྱི་རུས་མཛོད་སོགས་སུ་བཀོད་པ་ལྟར་ན་འ་ཞ་ནི་རང་
རིགས་བོད་ཀྱི་རྒྱུད་པ་ཡིན་པར་མ་ཟད་གནའ་བོའི་རུས་ཆེན་བཞིའི་ཡ་གྱལ་གྱི་ལྡོང་
ངམ་སྒའི་ཁོངས་སུ་གཏོགས་པར་བཤད་དེ། རུས་མཛོད་མེ་ཏོག་སྐྱེད་ཚལ་ལས།
“ཡུལ་མི་ཉག་ནས་ལྡོ ང་རིགས། འ་ཞ་ནས་སྒ་བྱུང་སྟེ། ཞེས་དང་། ཡང་། ““ལྡོང་
ལ་རུས་ཆེན་བཅོ་བརྒྱད། སེང་རྒྱལ་འ་ཞ་བུ་དགུ་གྲོལ།” ཞེས་སོགས་འབྱུང་མོད།
དེང་སང་ཡོངས་གྲགས་ལ་འ་ཞའི་རིགས་རྒྱུད་ནི་ཤར་བྱང་ཕྱོགས་ནས་མཆེད་ཡོང་
བས་བོད་དང་འབྲེལ་བ་མེད་པར་བཤད་པས། བོད་ཀྱིས་བརྗོད་ཚུལ་འདི་སྔར་འ་ཞའི་
མི་སྡེས་བཟུང་བའི་མཚོ་སྔོན་པོའི་མཐའ་བཞི་ནི་དེ་སྔོན་བོད་རིགས་རྒའི་གནས་ཡུལ་
ཡིན་སྟབས། འ་ཞ་ས་ཕྱོགས་འདིར་མཆེད་རྗེས་ཡུལ་མི་དང་འདྲིས་ཏེ་ཕྱིས་འ་ཞ་
བོད་ཁོངས་སུ་འདུས་པ་སྔ་རབས་ལོ་རྒྱུས་སྨྲ་པ་འགའ་རེས་དབྱེ་བ་མ་ཕྱེ་བར་ཡི་གེར་
བཀོད་པ་དུས་ཕྱིའི་བར་རྒྱུན་འབྱམས་སུ་བཀོལ་བ་ཡིན་སྙམ། ཞེས་དང་། ཡང་



50
སྲོང་བཙན་ལོ་རྒྱུས་ཞིབ་འཇུག
དེར་འ་ཞའི་རྒྱལ་ཕྲན་ཚུགས་སྟངས། ཡང་རྒྱའི་ཡིག་ཚང་དང་དེང་དུས་ཀྱི་རྒྱ་རིགས་
མཁས་པའི་དཔྱད་རྩོམ་གྱི་ལུགས་ལྟར་ན། འ་ཞ་སྟེ་ཐུའུ་ཡོས་ཧོན་ནམ་ཐུའུ་ཧོན་
བྱ་བ་ནི་མ་གཞི་ཞན་ཕའེ་རིགས་ཀྱི་དུམ་ཚན་ཞིག་དེང་གི་ལའོ་ཉིན་ཞིང་ཆེན་ཅིན་ཞན་
རྫོང་ཁོངས་ནུབ་བྱང་གི་སར་འབྲོག་རུའི་འཚོ་བ་སྐྱེལ་བཞིན་གནས་ཡོད་པ་ལ། ཕྱི་
ལོ་དུས་རབས་བཞི་པའི་སྟོད་ཙམ་ལ་འཁྲུག་རྐྱེན་གྱིས་མགོ་དཔོན་ཐུའུ་ཡོས་ཧོན་བྱ་
བས་མི་སྡེ་མང་ཙམ་བཅས་ཁྲིད་དེ་ནུབ་ཕྱོགས་ཡུལ་བྱོལ་ནས་མདོ་སྨད་ཀ་ཆུ་བརྒྱུད་
དེ་དེང་གི་ཀན་སུའུ་དང་མཚོ་སྔོན་ས་ཆར་གཞི་བཟུང་སྟེ་སྲིད་བཙུགས་ཏེ་དབང་བྱས་
པ་དང་། ཕྱིའི་དེའི་བུ་ཡེ་ཡན་བྱ་བའི་རིང་ནས་བཟུང་ཐུའུ་ཡོས་ཧོན་ཞེས་པ་རང་
གི་རིགས་རུས་དང་རྒྱལ་ཁབ་ཀྱི་མིང་བྱས་ནས་དངོས་སུ་བཀོལ་བ་དང་། དེའི་རྒྱལ་
པོ་མཁའ་ལིས་བྱ་བ་ནས་ཁ་གན་ནམ་ཁད་ཧན་གྱི་མིང་བཟུང་ནས་དེང་གི་མཚོ་སྔོན་
པོའི་འགྲམ་རྒྱལ་ས་བྱས་ཏེ་རྒྱལ་རབས་ཉི་ཤུ་རྩ་གྲངས་རིམ་པར་བྱོན་ཏེ་དུས་རབས་
བདུན་པའི་བར་དུ་རྒྱལ་ཁམས་ལ་དབང་བསྒྱུར་པ་དང་། ཐང་རྒྱལ་རབས་ཀྱི་དུས་
མགོ ར་རྒྱ་དང་འབྲེལ་གཏུགས་ཟབ་ཅིང་ཕྱི་ལོ་ ༦༤༠ ལ་རྒྱ་ནག་ནས་ཧོང་ཧྭ་ཀོང་
ཇོ་བྱ་བ་བསུས་པ་སོགས་བཤད་ལ། ཞེས་འཁོད་ཀྱང་། འ་ཞ་ནི་ལོ་རྒྱུས་ཁྲོད་འབྲོག་
ལས་ཀྱི་འཚོ་བ་སྐྱེལ་ཞིང་སྟག་རི་གཉན་གཟིགས་ཀྱི་ཡབ་ཀྱི་སྐབས་ནས་གཉའ་ཁྲིའི་
རྒྱལ་རྒྱུད་དང་གཉེན་འབྲེལ་དང་གསོ་རིག་ལག་རྩལ་སོགས་ཀྱི་འབྲེལ་བ་ཟབ་མོ་ཡོད་
པ་དང་། དེ་བཞིན་ཆས་གོས་ཆ་ལུགས་ཀྱི་སྲོལ་སོགས་ཐད་གང་ནས་དཔྱད་ཀྱང་
ཐོག་མའི་ཆ་ནས་བོད་ཀྱི ་རུ ས་དངོ ས་གནས་པ་ཞི ག་ཡིན་པ་ལྟར་སྣང་ཡང་། རྒྱ་
ནག་དང་མཐའ་མཚམས་འབྲེལ་ཞིང་རྒྱའི་མངའ་ཁོ ངས་གང་ཙམ་རང་གི་དབང་
འོག་ཏུ་བཅད་ཐུབ་པ་བྱུང་བ་དང་། དེ་བཞིན་རྒྱའི་རིག་གནས་དང་ཐང་རྒྱལ་རབས་
དང་གཉེན་འབྲེལ་ཡོད་པ་བཅས་རྒྱའི་ལོ་རྒྱུས་སྨྲ་པ་ཚོས་དེ་ལྟར་བཤད་པ་ཡིན་གྱི།



རབ་བྱེད་གཉིས་པ།
51
དོན་དམ་དུ་བོད་ཀྱི་རུས་མཛོད་མེ་ཏོག་སྐྱེད་ཚལ་དུ་འཁོད་པ་བཞིན་བཟུང་ན་བདེ་
བར་སྙམ་པས་དཔྱད་པར་བྱའོ། །
༥༽ ཞང་ཞུང་དབང་འོག་ཏུ་བསྡུས་པ།
ཞང་ཞུང་དབང་འོག་ཏུ་བསྡུས་པ་ནི། ཞང་ཞུང་གི་ཁྱབ་ཁོངས་དང་ལོ་རྒྱུས་སོགས་ལ་
ཧ་ཅང་གླེང་ཚུལ་སྣ་ཚོགས་པ་ཞིག་ཡོད་ལ། ལྷག་པར་དུ་ཞང་ཞུང་སྒོ་ཕུག་བར་གསུམ་
ཞེས་པའི་ས་ཁོངས་ནི་དེ་བས་ཀྱང་ཞིབ་འཇུག་བྱེད་དཀའ་བའི་གནས་ཤིག་ཏུ་ངེས། དཔེར་
ན༑ རྒྱ་ཡིག་གི་ནང་། “ཞང་ཞུང་ཆེན་པོ་ཤར་བོད་དང་འབྲེལ་ཞིང་། ནུབ་ཞང་ཞུང་
ཆུང་བ་དང་འབྲེལ། བྱང་ནི་ཐད་ཀར་ཤིན་ཅིང་ལ་ཐུག་པར་ཡང་བཤད།” ཡང་མཁས་
དགའ་རུ། “ཞང་ཞུང་སྟོང་སྡེ་བཅུ་ཡོད། དེ་ཡང་ཞང་ཞུང་སྟོད་སྟོང་སྡེ་ལྔ་ནི་བོད་
དང༌། གྲུ་གུའི་ས་མཚམས་དང་། ཞང་ཞུང་སྨད་སྟོང་སྡེ་ལྔ་ནི། བོད་དང་སུམ་པའི་
ས་མཚམས་སུ་གནས་སོ”ཞེས་འཁོད་པ་དང་། དེ་བཞིན་ཞང་ཞུང་ནི་བོད་ས་ཁུལ་དུ་
སྟོབས་ཤུགས་ཧ་ཅང་ཆེ་བའི་རྒྱལ་ཕྲན་ཞིག་ཡིན་པ་དང་། ལྷག་པར་དུ་ཕྱི་འབྲེལ་ཐད་
འཇོན་ཐང་ངེས་ཅན་ཡོད་པ་དང་དམག་དོན་ཐོག་སྟོབས་ཤུགས་ཕུན་སུམ་ཚོགས་པའི་
དཔུང་ཚོགས་ཤིག་ཡིན། དེ་ལྟར་དུ་ཐང་རྒྱལ་རབས་ཀྱི་གནས་ཚུལ་ཕྱོགས་བསྒྲིགས་ཀྱི་
ཞང་ཞུང་ཆེན་པོའི་ལེའུའི་ནང་། ““ཀྲན་ཀོན་ཁྲི་ལོ་ལྔ་པའི་ཟླ་ ༡༢ (ཕྱི་ལོ་ ༦༣༡）
(ཞང་ཞུང་)ནས་གོང་མར་རྟེན་ཆས་འབུལ་བའི་ཕོ་ཉ་འབྱོར། ཁྲི་ལོ་བཅོ་ལྔ་པ་(ཕྱི་
ལོ་ ༦༤༡)བར་ཀྲུང་གོའི་གཟི་བརྗིད་ལ་སྟོབས་འབྱོར་ཕུན་སུམ་ཚོགས་པར་ཤེས་ཏེ་
ཞང་ཞུང་ནས་ཕོ་ཉ་མངགས། གོང་མར་རྟེན་ཆས་བསྟབས། ཐང་ཐའི་ཙུང་གིས་ཡུལ་
གྱིས་བསྐལ་པའི་ཕོ་ཉར་གཟེངས་བསྟོད་དང་། གུས་ལན་དང་འཚམས་འདྲི་ཡང་གནང་།
དེ་ནས་ཀྲན་ཀོན་གྱི་དུས་མཇུག་(ཕྱི་ལོ་ ༦༤༡ ནས་ ༦༤༩ ལོའི་བར་)བོད་ཀྱིས་



52
སྲོང་བཙན་ལོ་རྒྱུས་ཞིབ་འཇུག
ཞང་ཞུང་ཕམ་པར་བྱས་”ཞེས་འཁོད་པ་ལས་ཞང་ཞུང་རྒྱལ་ཕྲན་གྱི་གནས་བབ་དང་བོད་
ཀྱི་མངའ་ཁོངས་སུ་བཅུག་པའི་སྐོར་ཤེས་ཐུབ་པ་ཡིན། སྤྱིར་ཞང་ཞུང་དང་བོད་ཀྱི་
བཙན་པོ་གཉིས་ནི་གཉེན་འབྲེལ་བརྒྱུད་དེ་ལོ་རྒྱུས་རིང་པོ་སོང་བར་བརྟེན་ཕན་ཚུན་བར་
བློ་ཉེ་ཞིང་ཕོ་ཉ་འགྲོ་འོང་གི་ལམ་བུའང་ཡག་པོ་ཕྱེས་ཡོད། སྲོང་བཙན་གྱི་རིང་ལ་སྲིང་
མོ་སད་མ་དཀར་བྱ་བ་ཞང་ཞུང་གི་རྒྱལ་པོ་ལིག་མི་རྒྱའི་བཙུན་མོར་གནང་ཡོད་ཀྱང་།
ཞང་ཞུང་གི་རྒྱལ་པོ་ལིག་མི་རྒྱས་བཙན་མོ་སད་མ་དཀར་ལ་བཅོས་མིན་གྱི་བརྩེ་བ་དང་
ཆེ་མཐོང་སོགས་ཡག་པོ་གནང་གི་མེད་པར་མ་ཟད་ཕོ་བྲང་དུའང་སྡོད་མི་བཟོད་པའི་
སུན་སྣང་སྣ་ཚོགས་སྐུལ་གྱིན་ཡོད། གནས་ཚུལ་དེའི་འབྱུང་རྐྱེན་གཙོ་བོ་ནི། ཞིང་
ཞུང་རྒྱལ་པོ་དེ་ལ་སྔར་ཕ་ཡུལ་རང་དང་གཅིག་པ་ཡིན་པའི་བཙུན་མོ་དེ་ཤུད་ཀེ་བཟའ་
རྩལ་ཏིང་ཤགས་བྱ་བའི་བཙུན་མོ་ཞིག་ཡོད་པ་ལ་དུང་ཞེན་ཆེ་བ་དང་། བཙུན་མོ་དེས་
ཀྱང་གོ་སྐབས་དེ་གཙིགས་ཆེན་དུ་བཟུང་སྟེ་གཡོ་ཐབས་སྣ་ཚོགས་བཀོལ་ནས་མོ་རང་
གི་ཐོབ་ཐང་གང་རག་དང་སྲས་མོ་སད་མ་དཀར་ལ་ཕྲག་དོག་དང་འགྲན་རྩོད་ཀྱི་སྦྱོར་
ངན་མུ་མཐུད་དུ་རྩོམ་བཞིན་པར་བརྟེན། བོད་ཀྱི་སྲས་མོ་དང་ཞང་ཞུང་གི་རྒྱལ་པོ་གཉིས་
ནི་ནམ་མཁའི་དགུ་ཚིགས་དང་ས་ཡི་ཆུ་མིག་ལྟར་གཉེན་གྱི་འབྲེལ་བ་བཟང་པོ་ཞིག་བྱུང་
མ་ཐུབ་པ་དེ་ནི་ཞང་བོད་འཐབ་འཁྲུག་གི་ཐོག་མའི་ས་བོན་དུ་ཆགས་ཡོད།
ཡང་སྐབས་དེར་ཞང་ཞུང་གི་རྒྱལ་པོ་ནི་སྟོབས་འབྱོར་མངའ་ཐང་ཆེ་ཞིང་དམག་
ཀྱང་གནམ་གྱིས་ས་བཀབ་པ་ལྟ་བུ་ཡོད་པ་དང་། བཙན་པོ་སྲོང་བཙན་སྒམ་པོ་ལ་དུས་
ཐོག་དེ ར་མཐའ་བཞི ར་དམག་དཔུང་བགོ་གཏོང་གིས་རྐྱེ ན་པས་རྒྱལ་སར་དམག་བྲེ་
མོའི་གཞུང་ཙམ་ལས་མེད་པས། ཞང་ཞུང་གི་རྒྱལ་མོ་ལིག་མི་རྒྱ་ལ་བོད་ཀྱི་བཙན་
པོའི་དཔུང་ཚོགས་ཀྱིས་འཁོན་ལན་སློག་ཨེ་ཡོང་སྙམ་པའི་དོགས་པ་ཙམ་ཡང་སྐྱེ་མ་
ཐུབ་པ་ནི་ཞང་བོད་འཐབ་འཁྲུག་གི་རྩ་གནད་གཉིས་པར་ཆགས་ཡོད།



རབ་བྱེད་གཉིས་པ།
53
སྲས་མོ་སད་མ་དཀར་ཡང་ཉམ་ཆུང་ནུས་མེད་ངང་རང་དང་བོད་ཀྱི་བཙན་པོའི་
སྟོབས་ཤུགས་ལ་བག་འཁུམ་གྱིས་ཚོད་འཛིན་མ་གནང་བར་ཕུགས་རྒྱང་རིང་པོའི་རྣམ་
དཔྱོད་དང་བློ་སྟོབས་ཆེན་པོའི་ངང་ཞང་ཞུང་གི་རྒྱལ་པོའི་བྱ་སྤྱོད་ངན་པ་ལ་མཐའ་
གཅིག་ཏུ་ངོ་རྒོལ་གྱིས་དེ་དང་ལོགས་སུ་གྱེས་ནས་བཞུགས་པ་ནི། ཞང་བོད་གཡུལ་
འགྱེད་ཀྱི་རྒྱུ་ཚོགས་གསུམ་པར་གྱུར་ཡོད། །
དེ་བཞིན་བཙན་པོའི་སྲིད་གཞུང་ནས་བོད་ཆེན་པོའི་རྒྱལ་ཁོངས་ཐམས་ཅད་
གཅིག་གྱུར་བྱེད་དགོས་པའི་སྲིད་བྱུས་མངོན་གྱུར་གྱི་གོ་སྐབས་རྩོད་ལེན་གྱི་འགུལ་
བསྐྱོད་ཉིན་རེ་བཞིན་ཛ་དྲག་ཏུ་སྤེ ལ་བཞིན་པ་ནི་ཞང་བོད་གཡུལ་འགྱེད་ཀྱི་རྒྱུ་རྐྱེན་
བཞི་པ་དེ་ཆགས་ཡོད། །
ཏུན་ཧོང་ནས་ཐོན་པའི་བོད་ཀྱི་བཙན་པོ་རིམ་བྱོན་གྱི་ལོ་རྒྱུས་ཡིག་ཆའི་ནང་།
“རྒྱལ་པོ་འདི་འི་(སྲོང་བཙན་སྒམ་པོ)རིང་ལ། ཞང་ཞུང་ལྡེ་བུ། གཉེན་གྱི་ཡང་
ངོ་༔ འཐབ་ཀྱི་ཡང་སྐལ་ཏེ། ཞང་ཞུང་བདག་དུའ། བཙན་མོ་(སྲོང་བཙན་སྐུ་
སྲིང》སད་མར་ཀར། ༸ག་མྱི་སྦྲ་ལ་ཆབ་སྲིད་ལ་གཤེགས་སོ། ཞེས་དང་། རྒྱལ་
འདཾ འི་རིང་ལ། ཞང་ཞུང་གི་རྒྱལ་པོ་ལ་དམག་དྲངས་སྟེ། ཆབ་སྲིད་མཛད་ནས།
ཞང་ཞུང་གི་རྒྱལ་པོ་ལིག་མྱི་སྦྲ་སྲིད་བརླག་སྟེ། ཞང་ཞུང་ཐམས་ཅད་བོད་འབངས་
སུ་བཀུག་གོ།” ཞེས་འཁོད་པ་བཞིན་ནོ། །
དེ ་ལྟ ར་སད་མ་དཀར་ཞང་ཞུང་རྒྱལ་པོ་ལས་ལོགས་སུ་གྱེས་ནས་སོ་སོར་
བཞུགས་པ་ལ་སོ་ནམ་དང་བུ་སྲིད་འཛིན་པའི་ལས་ལ་འདོད་བློ་མེད་པའི་ཚུལ་དུ་
བཞུགས་པའི་གཏམ་དེ་ཁྲི་སྲོང་བཙན་གྱིས་གསན་ཏེ། ཁྱེད་ཀྱིས་དེ་ལྟར་བྱས་ན་ཆབ་
སྲིད་ཀྱི་དཀྲུགས་ཤིང་དུ་འགྱུར་ངེས་པ་ཞང་ཞུང་གི་རྒྱལ་པོ་ལིག་མི་རྒྱའི་སོ་ནམ་དང་
བུ་སྲིད་བཟུང་ན་ལེགས་ཞེ ས་ཕོ་ཉ་སྤུ ག་གྱིམ་བཙན་རྨང་ཆུང་ལ་བཀའ་བསྩལ་ཏེ་



54
སྲོང་བཙན་ལོ་རྒྱུས་ཞིབ་འཇུག
ད•
མངགས། ཡིན་ནའང་སད་མ་དཀར་གྱིས་རང་ལ་དེ་འདྲའི་འདོད་བློ་མེད་པའི་རྒྱུ་
རྐྱེན། སྤྱི་ཚོགས་དེའི་གནས་བབ་དང་ཞང་ཞུང་ལ་བཙན་པོ་ཁྱོད་ཀྱིས་དམག་དྲངས་
ཏེ་ཕམ་པར་རྒྱག་དགོས་པ་ལས་ཞང་བོད་གཉིས་ལ་ད་ཆ་ཅི་བྱས་ཀྱང་གཉེན་གྱི་འབྲེལ་
བ་ལུགས་མཐུན་ཞིག་ཡོང་མི་སྲིད་པའི་སྐོར་སོགས་གནས་ཚུལ་ཞིབ་ཕྲ་ལྡེའུའི་རིག་
རྩལ་དང་མགུར་ཚིག་གི་ལམ་ནས་ཕོ་ཉ་རྨང་ཆུང་བཙན་ལ་བསྙད། སླར་བཙན་པོ་
བདེ ་བར་བཞུགས་པས་མོ་ཡང་གློ་བ་ཤིན་ཏུ་དགའ་ཚུལ་དང་བཙན་པོ་ལ་སྐྱེས་པ་ཕོ་
ཞིག་གི་མཚན་ཉིད་ཚང་བ་ཡིན་ན་ནི་ཞང་ཞུང་དུ་དམག་དྲོངས་ལ་རྒོལ་ཅིག དེ་ལྟར་
མིན་ན་བུད་མེད་དང་འདྲ་བར་འདུག་པས་ཞུ་གྱོན་པ་ལས་གཡུ་འདོགས་མི་འོས་ཞེས་
པའི་བརྡ་གཡུ་སུམ་ཅུས་མཚོན་པར་བྱས། །
དེ་འཕྲལ་བཙན་པོ་སྲོང་བཙན་སྒམ་པོས་གློ་བུར་དུ་དམག་སྡེ་ཁག་བསྡུས་ཏེ་
ཞང་ཞུང་གི་རྒྱལ་པོ་ལིག་མི་རྒྱུ་གྲ་སྒྲིག་ཅི་ཡང་མེད་པར་སུམ་གླང་གི་མ་ཤོད་དུ་འདུམ་
པ་ལ་ཆས་པའི་སྐབས་ཁོང་མི་སྟོང་སྡེ་མང་པོ་དང་བློན་སྣ་ནམ་ལེགས་གྲུབ་དང་བཙན་
པོ་སོགས་དྭངས་རིའི་གསེར་ཕུག་དང་དངུལ་ཕུག་གཉིས་སུ་བསྐུང་སྟེ་ཞང་ཞུང་རྣམས་
ཕམ་པར་བརྒྱབས་ནས་བོད་ཁོངས་སུ་བཅུག་གོ། ཐོག་མའི་ཐང་བོད་དམག་འཁྲུག་
སྐབས་ཞང་ཞུང་དམག་དཔུང་ཡང་ཡོད་དེ ། ཐང་དེ བ་ནི ང་མ་རུ། ““དེ་ནས་སྲོང་
བཙན་གྱིས་ཞང་ཞུང་གི་དཔུང་དང་མཉམ་དུ་འ་ཞར་དམག་དྲངས་པ་ལ།” ཞེས་འཁོད་
ཡོད། འོན་ཀྱང་དུང་དཀར་བློ་བཟང་འཕྲིན་ལས་ཀྱི་ལོ་རྒྱུས་ཚིག་མཛོད་ཆེན་མོར།
རྒྱལ་པོ་སྲོང་བཙན་སྒམ་པོའི་ཡབ་གནམ་རི་སྲོང་བཙན་གྱི་དུས་སུ་ཞང་ཞུང་གིས་ངོ་
ལོག་བྱས་པར་གསུངས་པ་ལ་ཞིབ་ཏུ་དཔྱད་དགོས་པར་སྣང་ངོ༌། གོང་དུ་ཕོ་ཉ་སྦུག་
གྱིམ་བཙན་ལ་བཙན་མོའི་ལོ་རྒྱུས་དེ་དག་བསྙད་པ་ནི་གླུ་རུ་བླངས་པ་ཡིན་ཞིང་བརྗོད་
གཞི་དེ་དག་དཔེ་དང་གབ་ཚིག་གི་ལམ་ནས་བསྟན་ཡོད་དེ། །
༩



རབ་བྱེད་གཉིས་པ།
55
f
“མིང་ལ་ཡུལ་གྱི་སྐལ་ཐོབ་པ། །མཁར་ཆེན་པོ་ཁྱུང་ལུང་རྔུལ་མཁར་རེད། །སྟོབས་
ཆེ་བས་གཞན་ལ་རེ་དགོས་མེད། །ཕྱི་བལྟས་ན་ངམ་རོང་བྲག་གིས་བསྐོར། །ནང་
བལྟས་ན་གསེར་དང་དབྱིག་གིས་ཁེངས། །དེ་བདག་གི་གཡར་སྔའི་རྒྱན་དང་འདྲ། །རྒྱན་
དེ་འདྲ་མཆིས་པ་ཨེ་མ་མཚར། །སེམས་སྐྱ་མོའི་སྡུག་བསྔལ་སངས་ཐབས་བྲལ། །མི་
ང་ལ་བྲན་གྱི་སྐལ་ཐོབ་པ། །སྟོད་མངའ་རིས་མུ་གེའི་རྐང་ཕྲན་རེད། །འཁོ ར་དེ་
འདྲ་མཆིས་པ་ངོ་མཚར་ཡང་། །བྲན་མུ་གེ་པ་རྣམས་འདྲིས་ཤིང་སྡང་། །མི་ང་ལ་
ཟས་ཀྱི་སྐལ་ཐོབ་པ། །གྲོ་བག་ཕྱེ་ཉ་ཡི་ཤ་དག་མཆིས། །ཟས་དེ་འདྲ་མཆིས་པ་ངོ་
མཚར་ཡང་། །གྲོ་ཉ་ཤ་ཟ་བཞིན་ཇེ ་ཁ་རེད། །མི་ང་ལ་ཕྱུགས་ཀྱི་སྐལ་ཐོབ་པ། །ཤཱ་
རྭ་རིང་རི་རྐྱང་སྔོན་མོ་རེ ད། །ཕྱུགས་ཤྭ་རྐྱང་འཚོ་བ་ངོ་མཚར་ཡང་། །ཤཱ་རི་རྐྱང་
འཚོ་བཞིན་ཇེ་རྒོ ད་རེ ད། །ཀྱེ་བྱང་འབྲོག་རྩྭ་ཐང་ཡ་གི་ན། །འབྲོང་བྲེ་སེར་རྭ་རྩེ་
རྣོན་པོ་ཅན། །འབྲོང་རྒོད་པ་དེ་འདྲ་བཀུམས་འདོད་ན། །དུས་ལྡོ ང་སྟོང་ཅན་གྱི་
འཕན་པོ་རྣམས། །ལུང་པའི་ཕུ་ནས་ཀི་ཞིག་ཐོབས། །སྐྱིད་ཆུའི་རྒྱུད་ཀྱི་ཤ་དང་
སྤུ ག །ལུང་པའི་མདའ་ནས་ཨ་ལན་བྱིན། །ཡར་ལུང་ཕྱོགས་ཀྱི་ལྷོ་དང་རྗེགས། །དེ་
ཡི་བར་ནས་འུར་ཞིག་རྒྱོབས། །ཚུལ་དེ ་ལྟར་ཕུ་ནས་ཀི་འདེབས་ཤིང༌། །ལུང་པའི་
མདོ་ནས་ལན་བྱིན་ཏེ། །དེའི་བར་ནས་བྲེ་སེར་འབྲོང་བཀུམས་ནས། ། འབྲོང་རུ་
ཐུར་ཕྱིང་བ་མཁར་གྱི་བཅུད། །གློ་རྒྱུ་མ་ལྡོ ང་དང་སྟོ ང་ལ་སྩོལ། །ཤ་ལྤགས་པ་
ལྷོ་དང་རྗེགས་ལ་བྱིན། །རྐང་ཡན་ལག་ཤ་དང་སྤུག་ལ་སྩོལ། །ཉ་འཛིན་བྱེད་ལྕགས་
ཀྱུའི་རྩེ་མོ་ལ། །སྟག་དམར་ཡག་ཤ་ཡི་དུམ་བུ་ཐོགས། ། གཡས་སུ་མ་ཡོ་མ་
གཟུར་ཞིག །གཡོན་དུ་མ་འཁྱོག་མ་འདའ་ཡང་། །གལ་ཏེ་གཡས་སུ་གཡོན་པ་ན། །གྲེ་
ཆུང་སོ་བྱས་ཟ་གྲབ་ཡོད། །དོན་དེ་ཕྱི ར་མང་ལ་འཕྱང་འཕྱང་སྟེ། །དུས་འཕྲལ་
དུ་ཉ་མོ་མ་བཟུང་ན། །སང་གནངས་ཀའི་ཉི་མ་སླེ བས་པའི་ཚེ། །སྲམ་ནག་པོའི་



56
སྲོང་བཙན་ལོ་རྒྱུས་ཞིབ་འཇུག
ཁ་ཡི་ཟས་སུ་འགྱུར། །དེ་ལྟ་བུའི་ཉ་མོ་མཐོང་རྒོལ་ཞིག །ལུས་རྩལ་གྱིས་དྲེགས་
ཤིང་རྒོ ལ་ཡང་རྒོལ། ། དེ ་མཆིལ་གྱི་རྣ་ལ་མྱུར་དུ་ཐོགས། །མཐོ་ནམ་མཁའི་
ལམ་གྱི་དགུ་ཚིགས་དང་། །དམའ་དོག་མོ་ས་ཡི་ཆུ་མིག་གཉིས། །འགྲོགས་བསམས་
ཀྱང་གཉེན་དུ་མ་མཐུན་ཏེ། །ཐག་ཇེ་ཉེར་ཇེ་ཉེར་སོང་བ་ན། །གནམ་དགུ་ཚིགས་
ཨ་སྔོན་དགུང་དང་ཉེ། །དགུང་ཨ་སྔོན་རྒྱུ་སྐར་འོད་ལམ་ལམ། །ཐག་ཇེ་ཉེ་ཇེ་
ཉེ ར་སོང་བ་ན། །ལ་ཆུ་མིག་བླ་སྐར་བྲག་དང་ཉེ། །བྲག་དཀར་པོ་སིལ་ལེ་གཏོར་
ལ་ཉེ། །མཁར་སྤུར་(སྡུར་)བ་ཉེ་ཉེ་ཆབ་དང་ཉེ། །ཆུའི་ནང་ན་ཆུ་སྲིན་ནག་པོ་
འཕྱོ། །ཕོ་བྲང་ཉེན་ཀར་དོག་དང་ཉེ། །འབྲས་ས་ལུ་ལྗང་བ་སྔོ་ལྡེ མ་ལྡེ མ། །མལ་
དྲོ་གུང་དཀར་ཀླུམ་དང་ཉེ། །ཀླུ མ་ཡ་གསུམ་གྲང་རླུང་འུར་འུར་ལྡང་། །ཐག་ཇེ་
ཉེ་ཇེ་ཉེར་སོང་བ་ན། །ལྗོ ན་ཤིང་ར་ཉི་ཤུག་པ་མང༌། །ཡར་སྟོ ད་ཕྱོགས་བྱེ་མའི་
ཐང་ཆེན་དུ། །ག་ལེར་འགྲོ་བའི་མི་ཆེན་དེ། །སྐྱིད་ཆུ་སྔོན་མོའི་གཞུང་ལ་བསྐུར། །ཉ་
སྲམ་དག་གི་ཟས་སུ་རུང་།” །ཞེས་སོགས་སད་མ་དཀར་གྱིས་སྲོང་བཙན་ལ་མགུར་
བཞེངས་ཏེ་ཕུལ་པ་སྲོང་བཙན་གྱིས་དོན་རྟོགས་ནས་དམག་ཐབས་ཀྱིས་ཞང་ཞུང་མངའ་
འོག་ཏུ་བཅུག་པའོ། །
༦༽ འཇང་ཡུལ་མངའ་འོག་ཏུ་བསྡུས་པ།
ལྗང་ངམ་འཇང་ཡུལ་ནི་ཐོག་མཐའ་བར་གསུམ་དུ་བོད་ཀྱི་ལོ་རྒྱུས་ཁྲོད་ན་མང་དུ་བྱུང་
ཞིང་ལྷག་པར་དུ་བཙན་པོའི་དུས་སྐབས་སུ་ཐང་བོད་གཉིས་བར་དམག་དོན་གྱི་ས་ཁུལ་
ཧ་ཅང་གལ་ཆེན་ཞིག་ཏུ་ཆགས་པར་བརྟེན་ཕྱོགས་གཉིས་ནས་ཆབ་སྲིད་ཐད་རྩོད་ལེན་
གྱི་གཡུལ་འགྱེད་ལན་མང་བགྱིས་ཡོད་པ་རེད། ལྗང་ལ་རྒྱ་ནག་སྐད་དུ་ནན་ཀྲོ་ཞེས་
འབོད་པ་དང་ཏུན་ཧོང་གཏེར་ཡིག་ཏུ་འཇང་ངམ་མྱ་དཀར་ནག་ཅེས་འཁོད་ཡོད། དེ་



རབ་བྱེད་གཉིས་པ།
57
ཡང་རྒྱ་ནག་སྐད་དུ་ཝུའུ་མན་དང་པོ་མན་ཞེས་པའི་སྒྲ་ལས་བྱུང་བ་ཡིན་ནམ་སྙམ་པའི་
ཚོད་དཔག་བྱེད་མཁན་འདུག་ཀྱང་། དེ་ནི་འཇང་མི་རིགས་རང་སྐད་དམ་ཡང་ན་བོད་
སྐད་ལས་ཀྱང་ཕར་ཟུར་ཆག་སྲིད་པས་མཐའ་གཅིག་ཏུ་རྒྱ་སྐད་ལས་བྱུང་བའི་ངེས་པ་
མེད་སྙམ། མ་ཟད་ཐོག་མའི་དུས་སྐབས་ནས་བོད་ཀྱི་བཙན་པོའི་རྒྱལ་རྒྱུད་དང་གཉེན་
འབྲེལ་སོགས་ཧ་ཅང་ཟབ་པའི་མི་རིགས་ཤིག་ཡིན། རྒྱའི་ཐང་རྒྱལ་རབས་སུ་མ་ནག་
པོ་སྟེ་དེང་གི་དབྱི་རིགས་ཀྱི་མེས་པོ་གཙོ་བྱས་ཤིང་མྱ་དཀར་པོ་ནི་ད་ལྟའི་པེ་རིགས་གཙོ་
བྱས་ཏེ་སྟོབས་ཤུགས་ཅན་དུ་ཆགས་པ་དང་། ཐོག་མའི་དུས་སྐབས་སུ་ཚོ་བའམ་སྡེ་
ཁག་དྲུག་ཏུ་མཆེད་ཅིང་ད་ལྟའི་ཡུན་ནན་ཞིང་ཆེན་གྱི་པེ་རིགས་རང་སྐྱོང་རྫོང་གི་ཨར་
ཧེ་མཚེའུ་ས་ཁུལ་དུ་ཡོད་པར་གྲགས། དེ་ཡང་བཙན་པོ་སྲོང་བཙན་སྒམ་པོས་བོད་ཆེན་
པོའི་རྒྱལ་ཁབ་གཅིག་གྱུར་མཛད་པའི་དུས་རིམ་ཁྲོད་དུ་ཐོག་མར་འཇང་བོད་བར་དམག་
འཁྲུག་བྱུང་ཞིང་འཇང་ཡུལ་དེ་བོད་ཀྱི་མངའ་ཁོངས་སུ་བསྡུས་པ་ཞིག་ཡིན། དེ་དོན་
ཐང་དེབ་གསར་མའི་སྟོད་ཆ་རུ། “སྲོང་བཙན་ཁྲོས་ཏེ་ཞང་ཞུང་གི་དཔུང་དང་བཅས་
འ་ཞར་དམག་དྲངས། འ་ཞས་མ་ཚུགས་པར་མཚོ་སྔོན་ཕྱོགས་སུ་བྲོས། རྒྱུ་ནོར་ཐམས་
ཅད་བོད་ལ་ཤོར། ཏང་ཞང་དང་པོ་ལན་འཇང་ཡང་ཕམ། དེ་ནས་དམག་ཁྲི་ཉི་ཤུ་དྲངས་
ཏེ་སུང་ཀྲིག་བཅོམ། ཕོ་ཉ་མངགས་ཏེ་གསེར་ཁྲབ་ཅིག་སྐྱེས་སུ་ཕུལ་ནས་ཀོང་ཇོ་སློང་
ཞིང་། དེས་གོང་མའི་འཁོར་ལ་གལ་ཏེ་ཀོང་ཇོ་མི་སྟེར་ན་ད་དུང་དམག་བྱེད་པ་ཡིན་
ཟེར། ཏུའུ་ཏུའུ་ཡི་ཐབས་ཡོད་པ་ཧན་ཝེ་བྱ་བ་དམག་ཉུང་ཙམ་དང་བཅས་འཐབ་ཏུ་
བཏང་ཡང་བྷོད་དམག་གིས་ཕམ། རྒྱའི་མངའ་འབངས་སུ་ཡོད་པའི་འཇང་པ་རྣམས་
ཀྱང་ངོ་ལོག་སྟེ་ཐམས་ཅད་བྷོད་ལ་མགོ་འཛུལ།” ཞེས་འཁོད་པ་ལྟར་རོ། །
ཡིན་ནའང་སྐབས་དེ་དག་ཏུ་འཇང་པ་རྣམས་སྡེ་ཁག་དྲུག་ཏུ་གྱེས་པའི་དུས་རིམ་
ཞིག་ཡིན་ལ། དེ་བཞིན་ད་དུང་འཇང་པ་གཞན་ཡང་ཡོད་པར་མ་ཟད་སྐབས་འགའ་



58
སྲོང་བཙན་ལོ་རྒྱུས་ཞིབ་འཇུག
ག
ཤས་ལའང་ཐང་རྒྱལ་ཁབ་ཀྱི་སྟོབས་ཤུགས་དང་སླུ་བྲིད་འོག་ནས་བོད་དང་འཇང་སོ་
སོར་གྱེས་ཀྱང་སླར་ཡང་མངའ་ཁོངས་སུ་གཅིག་གྱུར་ཆགས་པའི་ལོ་རྒྱུས་མང་དུ་ཡོད་
ཀྱང་བཙན་པོ་ཁྲི་སྲོང་ལྡེ་བཙན་ནས་བོད་བཙན་པོའི་རྒྱལ་ཁབ་དང་རྒྱལ་ཕྲན་གྱི་རྣམ་
པའི་འོག་གོང་བུ་གཅིག་ཏུ་ཆགས་པའི་ལོ་རྒྱུས་ལ་འགྱུར་བ་གང་ཡང་ཕྱིན་མེད་པ་ཡིན།
དེ་ཡང་དཔེར་ན། མང་སྲོང་མང་བཙན་སྐབས། ཐང་དེ བ་རྙི ང་མའི་སྟོད་ཆ་རུ།
“སྲོང་བཙན་གྱི་སྲས་( གུང་རུ་གུང་བཙན་)ཆུང་ངུ་ནས་ཤི་བས་ཚ་བོ་(མང་སྲོང་
མང་བཙན་)ཞིག་རྒྱལ་སར་འཁོད། དེ་ལའང་བཙན་པོར་འབོད། དེ་དུས་ཁོང་ལོ་
ན་ཕྲ་བས་སྲིད་ཀྱི་བྱ་བ་རྣམས་མགར་སྟོང་བཙན་ལ་བཅོལ། སྟོང་བཙན་གྱི་རུས་ནི་
མགར་ཡིན། མགར་གྱི་ཡི་གེ་མི་ཤེས་ཀྱང་། རང་བཞིན་གྱིས་རི ག་པ་རྣོ་ཞིང་ངང་
ཚུལ་བརྟན་ལ། གཡུལ་གྱི་བྱ་བ་ལ་ཤིན་ཏུ་མཁས། བྷོད་ཀྱིས་འཇང་པ་རྣམས་དབང་
དུ་བསྡུ་ཐུབ་པ་ནི། བྷོད་ཀྱི་དབང་ཤུགས་བཙན་པ་དང་མགར་གྱི་བློ་ཐབས་རྣོ་བར་
བརྟེན་པ་རེད།” ཅེས་དང་། ཡང་། “དེ་ནས་བཟུང༌། བྷོད་ཀྱིས་ལོ་ལྟར་ས་མཚམས་
སུ་དམག་དྲངས་ཏེ་ཏང་ཀྲིག་དང་། ཞི་ཀྲིག་རྒྱུད་ཀྱི་འཇང་པ་རྣམས་ཀྱང་བྷོད་ལ་མགོ་
འཛུལ།” ཞེས་དང་། ཡང་། “ཡུན་རིང་སོང་བར། དེ་གའི་འཇང་པ་རྣམས་
ཀྱིས་བྷོད་དམག་ལ་ལམ་ཁྲིད་དེ ་མཁར་དེ་བཅོམ་པ་དང་། དམག་མི་མངགས་ཏེ་བྱ་
ར་བྱས། སྐབས་དེ ར་བྷོད་དམག་གིས་ཞང་ཞུང་དང༌། ཏང་ཞང༌། འཇང་པའི་ས་
ཆ་ཁག་རྣམས་ཀྱང་དབང་དུ་བསྡུས། བྷོ ད་ཀྱི་ཤར་ཕྱོགས་ལེང་ཀྲིག་དང་། སུང་
ཀྲི ག མའོ་ཀྲིག སོས་ཀྲིག་བཅས་དང་འབྲེལ་ཞིང་། ལྷོ་བལ་བོ་དང་འབྲེལ། ནུབ་
ཏུ་ཐང་གི་ཆིག་ཚི་དང་། ཧྲུའུ་ལི་སོགས་སྡེ་བཞི་བཅོམ་སྟེ་བཟུང་། བྱང་ཕྱོགས་
གྲུ་གུ་དང་འབྲེལ་ཡོད་པས། མངའ་རིས་ལེ་དབར་ཁྲི་ཕྲག་ལྷག་མཆིས། ཧན་རྒྱལ་
རབས་དང་ཝེ་རྒྱལ་རབས་ཀྱི་དུས་ནས་བཟུང་། ནུབ་ཕྱོ གས་ཀྱི་མི་རི གས་རྣམས་ཀྱི་



རབ་བྱེད་གཉིས་པ།
59
ཁྲོད་དུ་སྟོབས་དེ་ལྟར་ཆེ་བ་ནི་བྱུང་མ་མྱོང༌།” ཞེས་འཁོད་པ་དང། ཡང་འདུས་
སྲོང་མང་པོ་རྗེའི་སྐབས་སོགས་སུ་འཇང་བོད་ཀྱི་སྐོར་རྒྱས་ཙམ་བོད་དང་འཇང་སོགས་
ཀྱི་འབྲེལ་བ་བཤད་པ་རུ་གསལ་བ་འདི་ལྟར། ཏུན་ཧོང་ནས་ཐོན་པའི་བོད་ཀྱི་ལོ་རྒྱུས་
ཡིག་ཆ་རུ་འཁོད་པའི་བཙན་པོ་རིམ་བྱུང་གི་ལོ་རྒྱུས་ལས། “བཙན་པོ་ཁྲི་འདུས་
སྲོང་། སྐུ་ཆུང་ནས་གཞོན་གྱིས་ཀྱང་། ཞེས་སོགས་འཇང་ལ་ཆབ་སྲིད་མཛད་དེ་
མྱ་དཀར་པོ་དཔྱའ་ཕབ། མྱ་ནག་པོ་འབངས་སུ་བཀུག་པ་ལ་སྩོགསྟེ །” ཞེས་དང་།
དཔེ་དེབ་དེའི་དོན་ཆེན་གནད་བསྡུས་ཀྱི་ལོ་ཚིགས་བྱ་བར། ““ཡོས་བུའི་ལོ་ལ ( ༧༠༣)
དགུན་བཙན་པོ་འཇང་ཡུལ་དུ་གཤེགས་སྟེ། འཇང་ཕབ། པར་ལོ་གཅིག”ཅེས་འཁོད་
པ་ལྟར་ན། ཕྱི་ལོ་ ༧༠༣ ལ་བོད་ཀྱི་བཙན་པོ་ཁྲི་འདུས་སྲོང་གིས་འཇང་ཚོ་དྲུག་
ཕབ་ནས་འབངས་རྣལ་མར་བཀུག་པར་མངོན། འོན་ཀྱང་། རྒྱལ་པོ་ཁྲི་འདུས་སྲོང་
དེ་འཇང་ཕབ་པའི་ལོ་རྗེས་མར་འཇང་ཡུལ་དུ་སྐུ་གཤེགས་རྗེས། སྲས་ཁྲི་ལྡེ་གཙུག་
བཙན་སྐུ་ན་ཧ་ཅང་ཕྲ་བས། འཇང་ཡུལ་དུ་དབང་བསྒྱུར་བྱེད་པ་ལྷོད་པར་གྱུར་པའི་
ཚེ༑ ཐང་རྒྱལ་རབས་ཀྱིས་སྔར་ནས་འཇང་དེ་འཐབ་ཇུས་ལྟེ་གནས་ཤིག་ཏུ་བརྩི་བཞིན་
ཡོད་པས། གོ་སྐབས་བྱུང་བ་ལ་མྱུར་དུ་འཇང་ཚོ་དྲུག་ལས་དཔལ་འབྱོར་གྱི་ཆ་རྐྱེན་
ཅུང་བཟང་བའི་མོང་ཧྲེ་འཇང་ལ་རྒྱབ་རོགས་བྱས་ནས། འཇང་ཚོ་དྲུག་བཙན་སྒྲིལ་དང་
ཨར་ཧེ་མཚེའུ་ས་ཁུལ་དུ་གཅིག་སྡུད་བྱས་ནས་འཇང་གི་རྒྱལ་ཁབ་ཐོག་མར་བཙུགས་
ཤིང་། མོང་སྡེ་འཇང་གི་ཚོ་དཔོན་པའི་ལའོ་ཀུའུ་ཟེར་བ་རྒྱལ་པོར་བསྐོས་པ་དང་། ཡུན་
ནན་རྒྱལ་པོའི་ཆོ་ལོ་གནང་བའི་ལོ་རྒྱུས་གཞིར་བྱས་ན་དུས་སྐབས་དེར་འཇང་གི་མངའ་
ཁོངས་ད་ལྟའི་ཡུན་ནན་གྱི་ཏ་ལི་པའི་རིགས་རང་སྐྱོང་ཁུལ་ཙམ་ཡིན། །
ཕྱི་ལོ་ ༧༩༨ ལ་ཡུན་ནན་རྒྱལ་པོ་ཕའེ་ལའོ་ཀུའུ་ཚེ་ལས་འདས། ཁོང་ཚེ་
ལས་འདས་རྗེས་དེའི་སྲས་ཀག་ལ་བོང་གིས་རྒྱལ་སྲིད་བཟུང༌། དེས་ཀྱང་མུ་འཐུད་
༡



60
སྲོང་བཙན་ལོ་རྒྱུས་ཞིབ་འཇུག
འཇང་གི་སྟོབས་ཤུགས་ཇེ་རྒྱས་དང་མངའ་ཁོངས་ཇེ་ཆེར་བཏང་ནས། ཏེན་ཁྲུ་མཚེའུ་
ཕྱོགས་ཀྱི་ཡུལ་ཁམས་ཡོངས་རྫོགས་དབང་དུ་བསྒྱུར་ཅིང་། ཤར་ཕྱོགས་ཐང་རྒྱལ་
རབས་ལའང་མི་བདེ་བ་བཟོས་པ་ལ། ཐང་རྒྱལ་རབས་ཀྱིས་ཀྱང་དམག་དཔུང་མངགས་
ནས་ཕར་རྒོལ་བྱས་པས། འཇང་ཀག་ལ་བོང་གིས་མ་བཟོད་པར་བོད་ལ་དམག་རོགས་
ཞུས། སྐབས་དེའི་བོད་ཀྱི་བཙན་པོ་ཁྲི་ལྡེ ་གཙུག་བཙན་ཡིན་ཞིང་ཁོང་གིས་བཙན་
པོ་གོང་མའི་ཐུགས་འདུན་སྐྱོང་ཕྱིར་རིངས་པོར་དམག་དཔུང་མངགས་ནས། འཇང་
བོད་གཉིས་ཀྱི་དམག་དཔུང་ཟུང་འབྲེལ་གྱིས་ཕར་རྒོལ་བྱས་མཐར། ཐང་རྒྱལ་རབས་
ཀྱི་དམག་དཔུང་ཕམ་པར་གྱུར། དེ་ཡང་ཏུན་ཧོང་ནས་ཐོན་པའི་བོད་ཀྱི་ལོ་རྒྱུས་ཡིག་
ཆ་རུ་འཁོད་པའི་བཙན་པོ་རིམ་བྱུང་གི་ལོ་རྒྱུས་ལས། ““ལྷོ་ཕྱོགས་ཀྱི་སྨད་ན་འཇང་
དུམ་མྱུ་དཀར་པོ་ཞེས་བྱ་བའི་རྒྱལ་པོ་མྱི་སྡེ་ཅུང་བ་ཞིག་འདུག་པ། རྒྱལ་པོ་ཐུགས་
སྒམ་པོའི་རླབས་དང་ཐབས་ཀྱིས་བཀའ་སྩལ་ཏེ། མྱུའི་རྒྱལ་པོ་ཀག་ལ་བོང་ཞེས་བྱ་
བ་འབངས་སུ་ཕྱག་འཚལ་ནས། ཐབས་གཅུང་སྩལ་ཏེ། མི་མང་གཾ་སྣོན་བཏབ། ཡུལ་
ཆེའི་ནི་འདབ་བསྐྱེད་དོ། འཇང་གི་རྒྱལ་པོ་བོད་ཀྱི་འབངས་སུ་བཞེས་པས། རྒྱ་ལ་
ཡང་ཤིན་ཏུ་དམའ་ཞིང་། མྱི་བདེ་བར་བྱས་སོ།” ཞེས་པ་དང་། ཐང་ཡིག་གསར་
རྙིང་ལས་བྱུང་བའི་ལྷོ་འཇང་མྱའི་ལོ་རྒྱུས་ལས། “ཀག་ལ་བོང་གི་རིང་ནས་བྷོད་
ལ་མགོ་བཏགས་ཤིང༌། བྷོད་ཀྱིས་ཀག་ལ་བོང་བཙན་པོའི་གཅུང་དུ་བསྒྲིགས་པ་དང་།
ཤར་ཕྱོགས་རྒྱལ་པོ་ཞེས་པའི་མཚན་སྙན་གནང་ཞིང་གསེར་གྱི་ཐམ་ཀ་བསྩལ།” ཞེས་
གསལ་བས། ཐེངས་དེའི་འཐབ་འཁྲུག་མཇུག་བསྒྲིལ་རྗེས། འཇང་གིས་བོད་ལ་མགོ་
བཏགས་པར་མ་ཟད། ཕྱི་ལོ་ ༧༥༢ ཙམ་ལ་བོད་ཀྱིས་ཀག་ལ་བོང་ལ་བཙན་པོའི་
གཅུང་ལྷོ་ཕྱོགས་འཇང་གི་རྒྱལ་ཁབ་བམ་སྤུན་ཟླའི་རྒྱལ་ཁབ་ཟེར་བའི་ཆོ་ལོའང་སྦྱར།
དུས་སྐབས་དེ་ནི་འཇང་ཆེས་དར་བའི་དུས་ཡིན་ཞིང་། དེས་བོད་ཀྱི་རྒྱབ་རོགས་དང་



རབ་བྱེད་གཉིས་པ།
61
བཀོད་འདོམས་འོག་བྱང་ཕྱོགས་སུ་དམག་དྲངས་ནས་དེང་སྐབས་ཀྱི་ས་ཁུལ་སི་ཁྲོན་
ཞིང་ཆེན་གྱི་ལེང་ཧྲན་དབྱིས་རིགས་རང་སྐྱོང་ཁུལ་གྱི་ཡའོ་ཞི་རྫོང་བར་དབང་དུ་
བསྡུས་ཤིང། ནུབ་ཕྱོགས་སུ་རྒྱ་གར་གྱི་བར་དང་ལྷོ་ནུབ་ཏུ་འབར་མའི་དབྱིས་ལའོ་
བ་ཏེ་གཙང་བོའི་ནུབ་འགྲམ་བར་དབང་བསྒྱུར། ཤར་ཕྱོགས་སུ་ཀུའེ་ཀྲོའུ་ཞིང་ཆེན་
གྱི་བའི་ཉིན་དབྱིས་རིགས་མོའོ་རིགས་རང་སྐྱོང་རྫོང་དང་། ཡུན་ནན་གྱི་ཀྲའོ་ཐུང་
དང་ཏུང་ཁྲོན་ཧོང་ཧུག་ཉི་རིགས་དབྱིས་རིགས་རང་སྐྱོང་ཁུལ་བཅས་ཀྱི་ས་ཁུལ་ཡོངས་
རྫོགས་དབང་དུ་བསྡུས་པ་རེད། ཕྱི་ལོ་ ༧༧༩ ལ་འཇང་རྒྱལ་ཀག་ལ་བོང་སྐུ་གཤེགས།
དེའི་ཚ་བོ་དབྱི་མུ་ཞུན་གྱིས་རྒྱལ་སྲིད་བསྐྱངས། རྒྱལ་པོ་དེའི་རིང་ལ་བོད་ཀྱིས་སི་
ཁྲོན་ས་ཁུལ་དབང་དུ་བསྡུ་བའི་ཆེད་དུ་འཇང་བོད་དམག་དཔུང་མཉམ་འབྲེལ་གྱིས་
སི་ཁྲོན་ས་ཁུལ་ལ་བཙན་འཛུལ་བྱས་ཀྱང་། ཐང་རྒྱལ་རབས་ཀྱི་དམག་དཔུང་མ་ཐུབ་
པར་ཕམ་ཉེས་ཆེན་པོར་ཐེབས་ཤིང་། དམག་དཔུང་ཕྱིར་བྲོས། དེ་ནས་ལོ་འགའི་
རྗེས་སུ་བོད་དམག་ཕྱིར་ལོག་ཅིང་འཇང་རྣམས་བོད་ལ་གློ་བ་རིངས་ནས་ཐང་རྒྱལ་
རབས་ལ་རྒྱབ་རྟེན་བཅོལ། ཐང་རྒྱལ་གྱིས་ཕྱི་ལོ་ ༧༩༤ ལ་འཇང་རྒྱལ་དབྱི་མུ་
ཞུན་ལ་ཆོ་ལོ་སྦྱར་ཞིང་འཇང་གི་ཐམ་ག་གནང་། རྒྱའི་ཡིག་ཚང་དུ་རྒྱ་འཇང་གཉིས་
མཉམ་འབྲེལ་བྱུང་རྗེས་མཉམ་དུ་བོད་ལ་ཚུར་རྒོལ་བྱས་ནས་སྐབས་དེར་བོད་ཀྱིས་
བཟུང་བའི་ཅན་ཁྲོན་དང་ཧོ་ཆིན། ས་ཐམ་སོགས་ས་ཁུལ་རྣམས་ཕྱིར་བླངས་པར་
འཁོད་ཀྱང་། ཏུན་ཧོང་ནས་ཐོན་པའི་ལོ་རྒྱུས་ཡིག་ཆ་རུ། ““མྱུ་དཀར་པོ་འབངས་
སུ་མངའ་བ་ལས། གློ་བ་རིངས་པའི་ཚེ། དམག་ཕོན་འབྲོ་རམ་ཤགས་བཀའ་སྩལ་
ནས། བྲག་རྩེད་ནོལ་ཐབས་བཀྱེ་བའི་ཚེ། འཇང་མང་པོ་བཀུམ་ནས། སྤྱན་ཆེན་
པོ་ཉིང་རི མ་དང་། སྣ་ལ་གཐོགས་པ་དང་། དམངས་ཡན་ཆད་སུམ་བརྒྱའི་རྩ་བཅུ་
གཉིས་བཟུང་ནས། འཇང་རྗེ་གོལ་གྱིས་ཀྱང་ཕྱག་འཚལ་ཏེ། འབངས་རྣལ་མར་



62
སྲོང་བཙན་ལོ་རྒྱུས་ཞིབ་འཇུག
བཀུག་ནས། དཔྱའ་ཕབ་སྟེ་སྔ་མཁོ་བཞིན་དུ་བཀོད་དོ།” ཞེས་པ་ལ་བརྟགས་ན།
ཕྱི་ལོ་ ༧༩༤ ལོ་ཙམ་ལ་འཇང་རེ་ཞིག་བོད་ལ་བློ་ལོག་ཀྱང་། རྒྱལ་པོ་ཁྲི་སྲོང་ལྡེ ་
བཙན་གྱིས་དེ་མ་ཐག་བཏུལ་ནས་འབངས་རྣལ་མར་བཀུག་པར་སྙམ། འཇང་རྒྱལ་
དབྱི་མུ་ཞུན་གྱིས་ད་དུང་ལྷོ་ཕྱོགས་སུ་དམག་དྲངས་ནས་ཞི་ཧྲིང་པན་ན་ས་ཁུལ་དང་།
ཐེ་གོ་རྒྱལ་ཁབ་བྱང་ཕྱོགས་ས་ཁུལ། ལའོ་ཝུའོ་རྒྱལ་ཁབ་ཀྱི་ཝན་ཞིང་ས་ཁུལ་ཡང་
དབང་དུ་བསྡུས། མདོར་ན། འཇང་རྒྱལ་ཀག་ལ་བོང་ནས་དབྱི་མུ་ཞུན་བར་གྱི་དུས་
རབས་ཕྱེད་ཙམ་གྱི་རིང་ལ་འཇང་གི་མངའ་ཁོངས་དེ་( ཤར་ཕྱོགས་ཚོན་གྱི་བར་དང་།
ལྷོ་ཤར་དུ་ཡའོ་ནན་བར། ནུབ་ཕྱོགས་སུ་རྒྱ་གར་བར། ནུབ་བྱང་དུ་བོད་ཀྱི་བར།
ལྷོ་ནུབ་ཏུ་འབར་མའི་བར། བྱང་ཤར་དུ་སི་ཁྲོན་ལ་འབྲེལ་ཞིང་ཐུག་པའི་བར་）རྒྱ་
བསྐྱེད་པར་མངོན་ནོ། །
ཕྱི་ལོ་ ༨༠༨ ལ་དབྱི་མུ་ཞུན་སྐུ་གཤེགས། ཁོང་སྐུ་གཤེགས་པ་ནས་ཕྱི་ལོ་
༨༢༣ བར་གྱི་ལོ་བཅོ་ལྔའི་རིང་ལ་འཇང་ལ་རྒྱལ་པོ་གསུམ་བསྐོས་ཀྱང་ཚང་མ་ནར་
མ་སོན་གོང་གྲོངས། ཕྱི་ལོ་ ༨༢༣ ལ་ཆོན་ཧྥུ་ཡུག་ཟེ ར་བ་ཞིག་རྒྱལ་པོར་བསྐོས་
ཀྱང་དགུང་ལོ་དྲུག་ཙམ་ཡིན་པས། སྲིད་དབང་གཙོ་བོ་དང་བློན་ཚོ་ཏེན་སོགས་
ཀྱི ས་བཟུང་། ཕྱི་ལོ་ ༨༣༠ ལ་ཚོ་ཏེན་གྱིས་ཐང་རྒྱལ་རབས་ཀྱི་མངའ་ཁོངས་
ཁྲིན་ཏུའུ་སོགས་ལ་དཔུང་རྒྱུགས་བྱས་ནས་བཙན་བཟུང་བྱས་ཤིང་། རྒྱ་རྣམས་དར་
མདོ་གཙང་བོའི་འགྲམ་རྒྱུད་དུ་བསྐྲད་པ་དང་། བཅུ་ཆའི་གསུམ་ཆུ་ལ་ལྕེ བས། དེ་
ལྟར་འཇང་གི་རྒྱལ་ཁབ་དེ་ཕྱི་ལོ་ ༧༣༨ ལ་མགོ་ཚུགས་པའི་ཚུན་གྱི་ལོ་ངོ་ ༡༠༠
ལྷག་རིང་ཐང་བོད་གཉིས་ཀྱི་འཐབ་ཇུས་གཙོ་གནས་སུ་གྱུར་པས། བོད་དར་དུས་
བོད་ཀྱི་མངའ་འོག་ཏུ་ཚུད་ནས་རྒྱ་ལ་ཕར་རྒོལ་བྱེད་པའི་དཔུང་རོགས་ཡིན་ཞིང་། རྒྱ་
དར་དུས་རྒྱའི་ཆབ་འོག་ཏུ་ཚུད་ནས་བོད་འགོག་པའི་འཐབ་རྭ་བྱས་ནས་གནས། མཐར་
ན



རབ་བྱེད་གཉིས་པ།
63
ཕྱི་ལོ་ ༩༠༢ ཙམ་ལ་དབང་བསྒྱུར་གྲལ་རིམ་ནང་ཁུལ་དུ་སྲིད་དབང་འཕྲོག་རེས་
བྱས་པ་ལ་བརྟེན། འཇང་ས་གནས་སྲིད་གཞུང་དེ་འཐོར་ཞིག་ཏུ་གྱུར།
༧༽ གྲུ་གུ་མངའ་འོག་ཏུ་བསྡུས་པ།
དེ་ཡང་ལོ་རྒྱུས་ཡིག་ལམ་ཁྲོད་ནས་གྲུ་གུ་ཐུ་བྷོད་ཀྱི་ཆབ་འོག་ཏུ་བཅུག་སྐོར་རྒྱ་ནག་
དང་བོད་རང་གི་ལོ་རྒྱུས་སྨྲ་པ་རྣམས་ཕལ་ཆེར་གསུང་ཚུལ་ཐུན་མོང་ལྟར་སྣང་ཡང་།
དུས་རིམ་ག་ཚོད་ཅིག་ཏུ་དབང་བསྒྱུར་བྱས་པའི་ཐད་ངེས་གཏན་དང་གཅིག་གྱུར་ཅིག་
ཡོང་ཐབས་མེད་པའི་སྣང་ཚུལ་ཤིན་ཏུ་ཟབ་མོ་ཞིག་ཡོད། ཡིན་ནའང་ཕྱོགས་གཞན་
ཞིག་ནས་བསམ་ཞིབ་བྱེད་སྐབས་ལོ་རྒྱུས་ཀྱི་བྱུང་བ་དངོས་ཀྱི་འཕེལ་ཚུལ་ལམ་གོ་རིམ་
ཞིག་ཏུའང་གོ་བ་ལེན་ཆོག་པ་ཞིག་རེད། དཔེར་ན། རྒྱ་བོད་ཡིག་ཚང་ཆེན་མོར། “རྒྱལ་
པོ་(གནམ་རི་སྲོང་བཙན)འདིའི་རིང་ལ། རྒྱ་ནག་ནས། ནག་རྩིས་དྲུག་ཅུ་སྐོར་བརྩམ་
དང༌། སྨན་དཔྱད། ཟས་སྐོམ་གྱི་ཕན་གནོད་བཤད་པ་ཙམ་བྱུང་། རྒྱ་གར་ནས། རྟེན་
འབྲེལ་བཅུ་གཉིས་དང་། ཉི་མ་དྲུག་བསྐོར་ཙམ་བྱུང་བ། འདི་རྣམས་བོད་དུ་སྨན་
རྩིས་བྱུང་བའི་སྔ་མར་(ཕྱི་ནས་དེ་དག་གི་གཞུང་ལུགས)བྱེད་ནའང་། བོད་ལ་ཡི་
གེ་དང་། སྒྲ་བསྒྱུར་ཤེས་པ་མེད་པས། མཁས་སློབ་བརྡ་སྟོན་མ་གཏོགས། དར་རྒྱས་
ཆེ་བ་བྱུང་མི་འདུག (སྐབས་དེར་རྒྱ་ནག་ཙམ་མ་ཟད་རྒྱ་གར་དང་བལ་བོ། ཏ་ཟིག་
ལ་སོགས་པའི་ཕྱིའི་ཡི་གེར་མཁས་པ་མང་དུ་ཡོད་པ་ལོ་རྒྱུས་ཡིག་ལམ་ཁྲོད་དུ་ལན་གྲངས་
དུ་མར་སྣང་བས། དུས་དེར་བོད་ལ་ངག་ཐོག་ནས་སྒྲ་བསྒྱུར་ཤེས་པ་མེད་གསུངས་པ་
ནི་དོན་དམ་དུ་གནས་མེད།） བོད་རྒྱལ་དེས། རྒྱ་དང་། གྲུ་གུ་བཏུལ། ཉང་སྦལ་
སྣོན་དང་གསུམ་མངའ་འོག་ཏུ་བསྡུས། གྲུ་གུའི་གཡུ་རྙི ང་། དྲེལ་བཅོ་བརྒྱད། བོད་
དུ་སླེབས་པའང་དེ་དུས་ཡིན་ཟེར་བར་འདུག” ཅེས་འཁོད་པ་དང་། ཡང་། ཆོས་



64
སྲོང་བཙན་ལོ་རྒྱུས་ཞིབ་འཇུག
འབྱུང་མཁས་དགའ་རུ། “གྲུ་གུ་གསེར་མིག་ཅན་གྱི་ཆུང་མ་ཧོར་མོ་བང་མདུང་ཅན་
ནུ་མ་གཡས་པ་མེ་བཙས་བསྲེགས་ནས་མདའ་པར་གསུམ་ལྡེའུ་ཁྱི་མགོ་ཙམ་རྡོ་ལེབ་ལ་
ཅུར་འབྱིན་པ་འཕེན་པ་ལ་ཁ་བལྟས་ནས། དཔའ་མཚན་དུ་རྟག་གི་སྤྱིལ་པོ་ཕུབ། འོག་
རྟ་གཡུལ་དུ་བསད། གདོང་ཁྲག་གིས་བྱུགས་ཏེ་སླར་མི་ལྡོག་པའི་རྩིས་སུ་བྱས་ནས་
རྒོལ་བས་གྲུ་གུ་བཏུལ་བའོ།” ཞེས་འཁོད། ཡང་། ལྡེའུ་ཆོས་འབྱུང་རྒྱས་པ་རུ། ”སྲས་
གནམ་རི་སྲོང་བཙན་དེ། དེའི་དྲིན་ལ་མཐའི་རྒྱ་དྲུག་གྲུ་གུ་དང་། ཧོར་གསུམ་བཏུལ་”ཞེས་
དང༌། ཐང་ཡིག་གསར་མའི་སྟོད་ཆ་རུ། “བྷོད་རྣམས་ནུབ་ཀྱི་དྲུ་གུ་དང་བསྡེབས་
ནས་ཨན་ཞི་ཕྱོགས་སུ་འོངས། (མང་སྲོང་སྐབས）གོང་མས་སླར་ཡང་ཀྲུང་ཧྲུའུ་
ལིན་གྱི་ཐབས་ཡོད་པ་ལོ་ཅིན་ཞོན་བྱ་བ་ལ་ཐའོ་ཧི་ཏའོ་ཡི་གཡུལ་འདེགས་སྤྱི་ཁྱབ་དམག་
དཔོན་ཆེན་མོ་དང་། ཞི་ཧི་ཀྲིན་ཧྲུའུ་ཏ་ཧྲི། ཧྲན་ཀྲིག་ཏུའུ་ཏུའུ་བཅས་ཀྱི་ཆོ་ལོ་གནང་
ནས་རིན་ཀེ་ཡི་ཚབ་ཏུ་མངགས། གོང་མས་ཡུལ་དང་སྐྱེ་ཁུངས་དྲག་ཞན་ལ་མ་ལྟོས་
པར་དཔའ་རྟུལ་གང་ཡིན་པ་དེ་རྣམས་བསྡུས་ཤིང་། བཀའ་མངགས་ཀྱང་གོང་མ་རང་
གིས་གནང་། ཡང་དེར། ““དེ་ནས་དམག་དཔོན་ཆེན་པོ་བློན་བཙན་དང་གྲུ་གུའི་
ཁུ་ཧན་ཨ་ལི་ན་ཐོ་ཅི་གཉིས་བསྡེབས་ཏེ་ལྷོ་ཕྱོགས་སུ་དམག་དྲངས་པ་དང་། ལིན་ཆོན་
ནས་བང་ཞོན་ཅེ་དང་འཐབ་སྟེ་ཕམ། སོས་ཡེའི་ཀྲིན་ཧྲིག་ཧྲིའི་ཐབས་ཡོད་པ་ཧན་སི་
ཀྲུང་གིས་ཉིས་ཧུའུ་མོ་སི་མཁར་བླངས།” ཞེས་དང་། །
དེ་བཞིན་ཏུན་ཧོང་ཡིག་རྙིང་དུ། “(ཕག་གི་ལོ) བློ ན་བཙན་སྙས། ཞིམས་
གྱི་གུ་རན་དུ་ཞང་ཞུང་གྱི་མཁོ ས་བགྱི སྟེ ། དྲུ་གུ་ཡུལ་དུ་ལྟ ང་ཡོར་(ཡུལ་དུ་ནང་
འཁྲུག་བྱུང་བ་)མཆིས་དགུན་བཙན་ཕོ་འོན་གྱི་སྣ་བོ་ན་བཞུགས་པར་ལོ་གཆིག ཡང་།
( བྱི་བའི་ལོ ༦༧༦) ཁྲི་མང་སྨོན་དགུང་དུ་གཤེགས། བཙན་ཕོ་སྲས་ཁྲི་འདུས་སྲོང་།
སྒྲེགས་གྱི་ལྷ་ལུང་དུ་བལྟམ། བློ ན་བཙན་སྙས་དྲུ་གུ་ཡུལ་དུ་དྲངསྟེ ། རྫུ མ་བུ་ཁྲི་
སྒྲ



རབ་བྱེད་གཉིས་པ།
65
བཤོས་ཁྲོམ་འཙལད་པར་ལོ་གཆིག ཅེས་དང་། ( ཁྱིའི་ལོ་ལ ) བཙན་པོ་ཉེན་ཀར་
ན་བཞུགས་ཤིང་། བློན་ཁྲི་འབྲང་གྱིས། དྲུ་གུ་ཡུལ་དུ་དྲང་ཞེས་བགྱི་བ་ལས། ཕྱི་
དལ་(ཕྱིར་འཐེན་པ་)ཏེ། དབྱར་འདུན་ཤོང་སྣར་འདུས། (ཕག་གི་ལོ་ལ) བློ ན་
ཁྲི་འབྲིང་གྱིས། དྲུ་གུ་ཟན་ཡུལ་དུ་དྲངས། དགུན་རྩང་ཆེན་གྱེན་གྱི་ཕྱིང་རཾ ལད་
བཏབ། ཅེས་དང་། (གླང་གི་ལོ་ལ) བློན་ཆེ་ཁྲི་འབྲིང་དྲུ་གུ་ཡུལ་ནས་སླར་འཁོར་
ཏེ༑ དགུན་འདུན་ཕུལ་ཕོ་ཉ་ཚལ་དུ་འདུས་པར་ལོ་ཆིག ( བྱི་བའི་ལོ་ལ ) བཙན་
པོ་དབྱརད་མོང་ཀར་ནས་ཆབ་སྲིད་ལ་ཤ་གུ་ཉིང་སུམ་ཁོལ་དུ་གཤེགས་ཤེང་། ཏོན་
ཡ་བགོ་ཁ་གན་དྲུ་གུ་ཡུལ་དུ་བཏང་། ཞེས་དང་། ( བྱི་བའི་ལོ་ལ)བཙན་པོ་(མེས་
ཨག་ཚོམ)ཕོ་བྲང་དྲོན་གྱི་མང་སྟེ་ལུང་ན་བཞུགས། ཅོག་རོ་མང་པོ་རྗེ་ཁྱི་ཆུང་གྱིས།
དྲུ་གུ་ཡུལ་དུ་དྲངས། དགུན་ཕོ་བྲང་བྲག་དམར་ན་བཞུགས། རྒྱའི་ཕོ་ཉ་ལི་ཞང་
ཤོ་ཕྱག་འཚལད་པར་ལོ་ཆིག”དེའི་ཕྱིར་ལོ་གླང་གི་ལོ་ལ་བློན་སྐྱེས་བཟང་ལྡོང་བཙན་
གྱིས་བྲུ་ཞའི་ཡུལ་དུ་དམག་དྲངས་ཏེ། བྲུ་ཞའི་རྒྱལ་པོ་ཕབ་ཅིང་ཕྱག་འཚལ་བ་དང་
རྒྱའི་ཕོ་ཉ་ཝང་འདོ་ཤི་བོད་དུ་འབྱོར་ཡོད། བྲུ་ཞའི་དོན་རྐྱེན་ལས་རྒྱ་བོད་གཉིས་
བར་འགལ་བ་ཚབས་ཆེན་ཤོར་ཡོད། “བཙན་པོ་ཁྲི་འདུས་སྲོང་། །སྐུ་ཆུང་ན་གཞོན་
གྱིས་ཀྱང་། །ཕག་རྒན་ལ་བཤན་གྱིས་མཛད། །གཡག་རྒོ ད་སྒོ ག་དུ་བཅུག །རྟའི་
རྣ་བ་བཟུང་བ་ལ་སྩོགས་པའ། །ཐུགས་སྒམ་པའི་སྟེང་དུ། །སྐུ་རྩལ་ཆེད་པོས་བསྣན་
ཏེ༑ མི་དང་མི་འདྲ་བར་འཕགས་པས། །ཉི་ངོག་རྒྱལ་པོ་ཐམས་ཅད་དང་། །འབངས་
མགོ་ནག་ཕྱོགས་ཀྱིས། །མཚན་བླ་དྭགས་འཕྲུལ་གྱི་རྒྱལ་པོ་ཞེས་བཏགསྟེ། བཀའ་
མཆིད་ཀྱི་དཔེ་བརྗོད་དོ། །མགར་ལ་སྩོགས་པ་བློན་པོ་ཁ་ཅིག་གློ་བ་འདྲིང་ན། །ཐུགས་
སྒམ་པ་དང་། །དབུ་རྨོག་བཙན་པོས་གཉེར་ནས། །གློ་བ་རིངས་པ་ཐམས་ཅད་བཀྱོན་
ཕབ་སྟེ ། །ཕྱག་ན་ཆབ་སྲིད་སྔོ ན་བས་ཀྱང་མཐོ། །དྲུ་གུ་ལསྩོགས་སྟེ ་ཉི་ངོག་གཞན་



66
སྲོང་བཙན་ལོ་རྒྱུས་ཞིབ་འཇུག
འབངས་སུ་བཀུག་ཅིང་། དཔྱ་ཕབ་པ་དང་། མཁར་སྲ་བ་ཕབ། ཡུལ་ཕྱུག་པོ་བཅོམ་
སྟེ་ཆབ་སྲིད་ལེགས་པ་མང་པོ་ནི་འདིའི་ནང་དུ་མ་གཏོགས། འུང་གི་འོག་ཏུ་འཇངས་
ལ་ཆབ་སྲིད་མཛད་དེ་མྱུ་དཀར་པོ་དཔྱའ་ཕབ། མྱུ་ནག་པོ་འབངསུ་བཀུག་པ་ལསྩོགསྟེ།
རྒྱལ་པོ་འདི་ལས་དབུ་རྨོག་བརྩན་ཞིང་། ཆབ་སྲིད་མཐའ་སྐྱེལ་བ་ནི་སྔོན་ཆད་གདུང་
རབས་ཀྱི ས་མ་མཛད་དོ།” ཞེས་འཁོད་པ་དང་། །
ཡང༌། ཏུན་ཧོང་ནས་ཐོན་པའི་གནའ་བོའི་བོད་ཡི ག་ཤོག་དྲིལ་ལས། བྱང་
ངོས་སུ་ཡོད་པའི་དྲུ་གུའི་གནས་ཚུལ། སྨྲ་ཅ་༡༢༨༣ ཞེས་པ་རུ། དྲུ་གུའི་ས་
སྡེ ་དང་ཡུལ་ཚན། རུས་རྒྱུད། ཆས་གོས། སྒོ་ཕྱུགས། ཁོར་ཡུག མཐའ་
འབྲེལ། དཔོན་པོ། དམག་གྲངས། སྐད་ཡིག ཆོས་ལུགས། གཉེ ན་འབྲེལ།
རྩོད་རྙོ ག ཕོ་ཉའི་འགྲོ་འོང་། ས་བབ། བྱད་གཟུགས་ལ་སོགས་པའི་སྐོར་
རྒྱས་ཙམ་གསལ་བ་ནི། །
༡ བྱང་ཕྱོགས་ན་རྒྱལ་པོ་དུ་བཞུགས་པའི་རྗེ་
༢ རབས་ཀྱི་ཡི་གེའོ
༣ ༄༅། །གཞི་
༤ ༄༅། ། གནའ། ཧོར་གྱི་རྒྱལ་པོས། །བཀའ་སྩལ་ཏེ། །བྱང་ཕྱོགས་ན་
༥ རྒྱལ་པོ་དུ་མཆིས་པར། །ཧོར་མི་ལྔ་རྟོག་ཏུ་བཏང་བའི་བཀའ་མཆིད་
༦ གྱི་ཡི་གེ། །ཕྱག་སྦལ་ན་མཆིས་པ་ལས་དཔེ་བླངས་པའོ། །
༧ ༄༅། །ཡུལ་གྱི་མིང་རྒྱ་སྐད་དུ་ཇི་འུར། དྲུགུ་སྐད་དུ། བ་ཀེ ར་པ་ལེག་ཆེས་
༨ བགྱི་བ། །ཡན་ཆད་ཀྱི་ཕྱོགསྣ། །དྲུ་གུ་འབུག་ཆོར་སྡེ་བཆུ་གཉིས་མཆིས་ཏེ་
༩ རྒྱལ་པོ་ཞ་མ་མོ་ངན་སྡེ་ཆིག། །ཧལི་སྡེ་ཆིག །ཨ་ཤ་སྡེའི་སྡེ་ཆིག །ཤར་དུ་ལིའི་ །
༡༠ སྡེ་ཆིག །ལོ་ལད་ཀྱི་སྡེ་ཆིག །པར་སིལ་སྡེ ་ཆིག །ཇི་ཀེའི་སྡེ་ཆིག །སོ་ནི་སྡེ་ཆིག་
༡༡ ཇོལ་ཏོ་སྡེ་ཆིག །ཡན་ཏི་སྡེ་ཆིག ཧེ་བདལ་སྡེ་ཆིག །གར་རྒ་པུར་སྡེ་ཆིག འདི ་རྣཁྲན་
་་



རབ་བྱེད་གཉིས་པ།
67
༡༢ ལ་རྒྱལ་པོ་ནི་མ་མཆིས། འདི་རྣམས་ལ་དམག་དྲུག་སྟོང་མཆིས། །དེའི་ཤར་ཕྱོགས་
༡༣ ལྟར། བོད་ཀྱིས་ནི་ཧེ་ཞེས་བགྱི། །རྒྱའི་ནི་ཧེ་ཙེ་དྲུགུ་ནི་དད་པ་ཞེས་བགྱི་བ་སྟེ་དཔོན་
༡༤ ཅོང་བོང་ཡ། །དད་པ་འདིའི་ཕ་མྱེས་རུང་བའི་མགོ་བོ། །གསེར་དངུལ་གྱིས་བརྒྱན་ཆིང་།
༡༥ ཆང་འཕོར་དུ་བགྱིད། །དེ་ནས་ཤར་ཕྱོགས་ལྟར། དྲུ་གུས་ནི། མུག་ལིག །རྒྱ་ནི་
ཀེའུ་ལི་
༡༦ ཞེས་བགྱི་བ། ཤང་ཏོང་ཕྱོགས་གྱི་དབང་བློན། །ཆང་ཆུང་ཆིའི་ཁམས། ཀེའུ་ལི་འདི་
ཕྱོགས་
༡༧ མྱི་སྐོ་སྐོ་བྲང་ལ་འབྱར་ཆིང་། །སྐྱི་ཤ་འཚལ་ཏེ། །ཕ་མ་རྒན་རྒོན་དང་མྱི་རྒན་རྒོན་རྣམས་
༡༨ སྦྱིན་པོར་གཏོང་ཞིང་གསོདོ། དེ་ནས་ཤར་ཕྱོགས་ལྟར། །མོན་བ་བེག་ཙེ་ཞེས་གཆེར་
༡༩ བུར་མཆི་བ་མཆིས། །དེ་ནས་ལྷོ་ཕྱོགས་ལྟར། །མི་ཆུའི་ནང་དུ་ཉ་བཞིན་དུ་འདུག་
༢༠ པ་མཆིས། །དེ་ནས་ལྷོ་ཕྱོ གས་ལྟར།མོན་བ་ནག་པོ་མྱིག་དཀར་པོ། སྐྲ་ཆུ་རྟ་བཞིན་
༢༡ དུ་འཁྱིལ་བ། མཆི སྟེ། །ཉ་བཞིན་དུ་རྒྱལ་སྐྱེ ནོ ། །དད་ཕྱིའི་བྱང་ཕྱོགས་ལྟར། །
ད་སྲེ་སྡེ་
༢༢ ཆིག་མཆི སྟེ། གུར་ཤེང་ཡང་ཉའི་རྩིབ་མས་བགྱིད། གུར་གཡོགས་བྱང་། ཡ་རབ༔
༢༣ ནི། ཉ་ལྤགས་ལ་བགྱིད། མ་རབས་ནི། གྲོ་བས་བགྱིད། འབུག་ཆོར་ནས་ནུབ་ཕྱོགས་
༢༤ ལྟར། །བོད་གྱིས་ནི། །དྲུ་གུ་རུས་དགུ་ཞེས་བགྱེ། སྡེ་དགུ་མཆིས་པའི་སྡེ་དཔོན་
ཆེན་པོ་
༢༥ འུ་ཡི་ཀོར་དོ་ཏོག་ལས། །རྒྱས་ཐབས་སྩལ་པ། །ཁ་གན་ཐོབ་སྟེ། རུས་ནི། ཡག་ལེ་
༢༦ ཀེ ར་ཞེས་བགྱི། །སྒོར་ནི་རྟོག་དགུ་འཛུགསྟེ། ཧོ་ཡོ་འོ ར་སྡེ་ཆིག་དམག་དྲུག་སྟོང་
༢༧ མཆིས། །འདིའི་བྱང་ཕྱོགས་ལྟར། གེ་ཏང་ཞེས་བགྱི་བ་མཆི སྟེ། རྒྱལ་པོ་གེ ་ཏན་གྱི་
ཁ་གན་
༢༨ ཟས་དང་ཆོས་གྱང་། འ་ཞ་དང་འདྲ་སྟེ། ཕྱོ གསུ་ཡང་། བེའུ་ལུག་དང་རྟ་ཕལ་ཆེ།
སྐད་གྱང་



68
སྲོང་བཙན་ལོ་རྒྱུས་ཞིབ་འཇུག
༢༩ འ་ཞ་དང་ཕལ་ཆེར་འཐུན། །ཧོ་ཡོ་ཧོར་དང་ཆེད་ནི་འཐབ། ཆེད་ནི་གཉེན།དེ་ནས་ཤར་
ཕྱོགས་ལྟར་
༣༠ དད་ཕྱི་མཆིས། དེ་ནས། བྱང་ཕྱོགས་ན། ག་ར་བྱི་གེ ར་སྡེ་ཆིག་མཆི སྟེ། ཡུལ་རོང་
ཕྱོགས་
༣༡ ཕྱགསུ་ཕག་འབའ་ཤིག་མཆིས། །དོ་ལེ་མན་སྡེ་ཚིག་མཆིས་ཡུལ་ནས་བྱི་ཙེ་
༣༢ པད་བཟང་པོ་དེ་ནས་བྱུང་། གུར་གྲོ་བས་གཡོག་པ་སྡེ་ལྔ་མཆིས། །དེ་ནས་བྱང་ཕྱོགས་
༣༣ ན། མཚོ་མཐའ་མེད་པའི་འགྲམ་ན། །མི་ཁྱིམ་དང་གཟུགས་འ་ཞ་དང་འདྲ། །ཕྱུགས་སྣ་
༣༤ ཚོགས་པར་མཆིས། །གོས་སུ་སྤུ་ལྤགས་གྱོན། །དགུན་ཐང་ཆེན་པོ་ལ། ས་གས་སྟེ། །
༣༥ མྱི་ཕན་ཚུར་མི་ཐརད། ། སྡེ་ཆེ་ལ་སྐྱིད་པ་ཞིག་མཆིས། །དེ་ནས་བྱ་སྨད་
༣༦ ལྟར། ཁེ་རྒོད་སྡེ་ཚིག་མཆི སྟེ། །གུར་གྲོ་བས་གཡོག། །ཧོར་ལ་། བྱི་བ་སྔོན་པོའི་
པགས་
༣༧ པ་འབུལ། །དེ་ནས་བྱང་ཕྱོགས་ན། ཡེ་དྲེ་སྡེ་བདུན་མཆི སྟེ་རྒྱལ་པོ་ནི་མ་མཆིས། །ཧོར་
༣༨ དང་རྟག་ཏུ་འཐཔ། །གུ ར་གྲོ་བས་གཡོག །སྟག་པའི་ཤིང་། །ཤིང་མ་ཞོ་ལྟར་འཇོ་ཞིང་
༣༩ ཆང་དུ་བགྱིད། ཡུལ་རོང་ཕྱོགསྟེ་བརྩན། །དེའི་ནུབ་ལྟར། གུད་སྡེ་ཆུང་ངུ་ཞིག་མཆི སྟེ །
༤༠ ཁྱིམ་ཡང་རི་ལ། རྩྭའི་སྐྱབ་མོ། །ཤ་བ་ལ། ཁལ་འགེལ་ཞིང་སྤྱོད། །གོསུ་དབྱར་
༤༡ དགུན་འདྲ་བར། །རི་དྭགས་གྱི་པགས་པ། སོལ་བ་ནག་པོས། བསྐུ་ཞིང་གྱོན་
༤༣ ཟསུ། རི་དྭགས་གྱི། ཤ་དང་། གྲོ་མ་དང་། མོན་བུ། བྱི་བས་བྱི་བྲུན་བཅུག་བཅུག་
༤༣ པ་དང་། བྱི་མངས་དང་། བྱེའུ་ཤིང་སྟ་མོས། ཤིང་སྦོམ་པོ་རུལ་བའི་ནང་དུ། །
༤༤ བསྩག་བསྩག་པ་འཚལད། །ཧོར་ལ་གཆན་ཟན་གྱི་པགས་པ་འབུལ། །དེ་ནས་
༤༥ བྱང་སྟོད་ལྟར། ཀུ་ཆུ་འུར་སྡེ་ཚིག་མཆི སྟེ། ཡུལ་བརྩན་ཏེ། །ཧོར་གྱི་ངག་སྤྱི་
༤༦ ཉན་ནས་རྟག་ཏུ་འཐབ། །དེའི་ལྟག་ན། ཧིར་ཏིས་སྡེ་ཆུང་ངུ་གཉིས་མཆིས་ཏེ་
༤༧ ཧོར་དང་ཆེད་ནི། འཐབ་ཆེད་ནི་གཉེན། །དེ་ནས་བྱང་ཕྱོགསྣ། །གི ར་ཏིས་སྡེ་ཆིག་
/
ང་
བ
སྣ



རབ་བྱེད་གཉིས་པ།
69
༤༨ མཆི སྤ། །མིག་ཤེལ་རྩིག །སྐུ་མར་པོ། །ཡུལ་ན་ཕྱུགས་སྣ་ཚོགས་། མཆིས། རྟ་བོ
༤༩ ཆེ་སྐྱེ། །དེ་ནས་བྱང་ཕྱོགསན། མྱ་ངམ་བྱེ་རི་རྒྱུད་ཆེན་པོ་ཞི གིས་ཆོདེ། ཞ་མ་
༥༠ ཁ་གན་གྱིས། །དམག་དྲངསྣ། །དམག་ནི་མ་ཐར། །དེའི་ཕ་རོལ། བྱང་ཕྱོགསྣ་
༥༡ མི་ལུས་རིང་པོ་ཆེན་པོ་ཞིག །མཆི སྟེ ། །ཁོའི་ལུས་འདོམ་གསུམ་ཚམ། མདའ་ནི་
༥༢ ཆ་ངར་དང་སྦོམ། རྒྱལ་པོ་གཞན་དང་འདྲ། །དགྲ་བགྱིད་ཆིང་མྱི་གྱོད་ལ་འདོགས་
༥༣ ཞིང་འགུམས་པའི་ཆོས་མ་མཆིས། མུ་གུམ་ན། ཤིད་མི་བགྱིད། མཆད་པ་མི་
༥༤ རྩིག ། །བྱིས་པ་རྡ་ཕྲད་པ་ཡན་ཆད་། །ལྷ་ལ་ཕྱག་འཚལ། །ཕྱུགསུ་བེའུ་ལུག་
༥༥ སྣ་ཚོགས་མཆིས། ཧིར་ཀིས། །ཕོ་ཉ་གཏང་གཏང་ན། འདི་ལྟ་བུ་བྱིས་པ་འདྲ་བ་
༥༦ ཁྱིས་བརྐུས་པར་འོང་ཞེས། །མཆིས་ནས། །ཁོང་ཏའི་རྣ་ཞུ་ནང་དུ་སྩལཏེ་
༥༧ དཔྱང་ལ་འདོགས། །ཕོ་ཉ་ལ་འདྲི་བ། །ངེད་ཀྱི་བེའུ་ལུག་རྫི། ག་ར་གང་ལིག་
༥༨ ཞེས་བྱ་བ་ཡོད་པའི་རི གསྣ་ ག་ལ་འཁོད་འདྲི་ཞེས་མཆི། །མྱི ''རེ ང་ཕན
༥༩ ཆད་ནི། མྱི་མཆིས་པ་སྐད་མ་ཐོས། །དེའི་བྱང་ཕྱོབ།སྣ་བ་སྨེ་སྡེ་ལྔ་མཆིས་
༦༠ ཏེ། །ཧོར་དང་། གར་ལོག་དང་གསུཾ་པ་བསྡོ ང སྟེ། འདུག་ཆོ ར་གྱི་རྒྱལ་པོ། ཁ་གན་
༦༡ གྱི་སྲིད་བརླགསྟེ། །བ་མེལ་གྱི་སྡེ ། དཔོན། ཁ་གན་གྱིས་ཐོབ་པ་ལས་ཧོར་
༦༢ དང་། གར་ལོག་གིས་། །བ་མེལ་ཁ་གན་བསད་ནས། །བ་སྨེལ་སྡེ་འཐོར་ཏེ། སྡེ་བྲན་
པ༣ དུ་མཆིས་པ་ལས། །བ་སྨེ ལ་གྱི་ཁམས། གེ ས་དུམ་སྡེ་ཚིག བ་སྨེལ་གྱི་ཁམས་
པ༤ བ་ཡར་བགོ་སྡེ་ཆིག །སྡེ་དཔོན་ཡེར་མྱིས། ཧིར་ཀིན། ཧི་དོག་ཀས་སྡེ་ཆིག
༦༥ སྡེ་དཔོན་ཧི་ཀིལ་རྐོར་ཧིར་ཀིན། ཡུལ་བརྩན་ཏེ། །གར་ལོགས་གིས། མ་ཁུགས་
༦༦ དེ་ནས་བྱང་ཕྱོགསྣ། གོ་ཀོག་སྡེ་ཆིག་སུ་དང་ཡང་མི་འཐབ་མྱི་རྩོད། །དེའི་ནུབ་ཕྱོགས་
༦༧ ན། །སྡེ་བཆུ་ཚམ་ཡོད། །ལ་ལ་ནི་ཡུལ་བརྩན་ལ་ལ་ནི་རོ ང་ཆེ་ལ་ལ་ནི་ཡུལ་བཟང་
པར ཞིང་འབྲོག་ཆེ། །འདི་རྣམས་ཀྱི་བྱང་ཕྱོགསྣ། མྱ་ངམ་བྱེ་རི་རྒྱུད་ཆེན་པོ། ཕ་རོལ་ན་
༦༩ གནམ་གྱི་རྒྱལ་པོ་སྡེ ་གཉིས་མཆི སྟེ། །འབུག་ཆོར་གྱི་རྒྱལ་པོ། ཞ་མ་ཁ་
A/



70
སྲོང་བཙན་ལོ་རྒྱུས་ཞིབ་འཇུག
༧༠ གན་གྱི་སྲིད་བདེ་བའི་ཚེ། །འདི་ཕྱོགས་ན། དམག་དྲང་ན་དམག་གིས། མ་ཐར་ཏེ་
༧༡ མྱི་ཉིས་འཁྱམསྟེ། མཆི་མཆི་བ་། །རྔ་མོའི་རྗེས་ཞིག་དང་མཇལ་ནས། །རྗེས་
༧༢ ཆུ་དག་ཏུ་མཆི་མཆི་ན། །རྔ་མོ་ཕལ་མོ་ཆེ་ཞིག་མཆིས་པའི་གན་ན། བུད་མེད་
༧༣ མཆིས་པ་དག་ཆིག་དང་མཇལ་ནས། །དྲུག་སྐད་དུ་རྡོ་མཇལ་ནས། །བུད་མེད་
༧༤ དེ ས་བཀྲི་བཀྲི་སྟེ། །སྦས་ན། ཕྱི་འབྲེང་། ཁྱི་ཕལ་མོ་ཆེ་ཞིག། །རི་དགས་
༧༥ ཤོར་དུ་མཆི་མཆི། བ་སླར་མཆིས་པས། །ཁྱིས་སྣས་ཚོར་ཏེ། ཁྱི་ལ་ཕྱག་འཚལ་
༧༦ དུ་བཆུགོ། །དེ་ནས། །ཁྱིས། རྔ་མོ་བཆུ་དང་། ཆི་འདོད་དགུ། །དང་། མྱ་ངམ་བྱེ་རི་རྒལ་
༧༧ བའི་ཆུ་བཀལ་ཏེ། སླར་ཡང་བཏང་ནས། དྲུག་ཡུལ་དུ་ཕྱིནོ། ཁྱི་དང་པོ་གནམ་ལས་
བབ་ཁྱི་
༧༨ དམར་པོ་གཆིག་ནག་པ་གཆི་དང་གཉིས། ། ལ་བབ་སྟེ། ཆུང་མར་སྤྱང་མོ་ཞིག་
༧༩ གཆིག་དང་ཕྲདེ་འཚོས་ན། བུར་མ་རུངོ༌། །དེ་ནས། དྲུ་གུའི་ཁྱིམ་འདབ་ནས་
༨༠ བུ་མོ་གཅིག་བརྐུ སྟེ། བུ་མོ་དེ་དང་འཚོས་ནས། །བུ་ཕོ་རྣམསྙི ། ཁྱིར་བྱུང་། མོ་རྣམས་
༨༡ ནི། སྤྱིར་བྱུང་ནས། བུད་མེད་དག་ཅིག་ཏུ་རེདོ། །ཁྱི་དམར་པོའི་སྡེ་ནི། གེ་ཟིར་
༨༢ གུ་ཤུ་ཞེས་བགྱིའོ། །ཁྱི་ནག་པའི་སྡེ་ནི། ག་ར་གུ་ཤུ་ཞེས་བགྱི སྟེ། །ཁྱི་དང་བུད་
༨༣ མེད་དྲུགུ་སྐད་དུ་རྡ་མཇལ་ནས། །ཕྱུགས་ལ་སྩོགས་པ་ནི། །ནོར་ཟས་ནི་བུད་མེད་
༨༤ གྱིས། སྦྱོར་ཞིང་སྤྱོདོ། །དེའི་ཕན་ཆད་ན། མི་མཆིས་པ་སྐད་མ་ཐོསོ། །འདིའི་ནུབ་
༨༥ ཕྱོགས་ལྟར། གར་ལོག་སྡེ་གསུམ་ཞིག་མཆི སྟེ། །དམག་བརྒྱད་སྟོད་མཆིས། དུ་རྒྱུས་
༨༦ མཆི སྟེ། །ཧོ་ཡོ་དང་ཏ་ཞིག་དང་འཐབོ། །དེའི་ཤར་ཕྱོགས་ལྟར། ཨོག་རག་སྡེ་གསུཾ་
མཆི སྟེ ། །ཧོ་ཡོ་
༨༧ ཧོར་ཆེ་ཕྱོགས་ལྟར། །ནེ་ཤག་ཆོས་ཀྱི་མཁན་པོ་འཚོལ་ཞིང་འགུག་པའི་རྟེན།
༨༨ བྱེད་ཆིང་། ཧོ་ཡོ་ཧོར་དང་འཐབོ། །དེའི་བྱང་སྨད་ན། དྲུགུ་གུ་ལོག་གོལ་ཆོར་གྱི་
༨༩. འཕྲོ། ཨི་བྱིལ་ཀོར། །སྡེ་ཆིག་མཆི སྟེ ། །དམག་སྟོང་མཆིས། དེའི་བྱང་སྟོན་ན། བེ་



རབ་བྱེད་གཉིས་པ།
71
༩༠ ཅ་ནག་སྡེ ་ཆིག་མཆི སྟེ ། །དམག་ལྔ་སྟོང་མཆིས། །ཧོར་དང་འཐབོ། །དེའི་ནུབ་ཕྱོགས་
༩༡ ན། །དྲུག་ཧ་ལ་ཡུན་ལོག་སྡེ་ཆིག་མཆི སྟེ ། སྡེ་ཆེ་ལ། སྐྱིད་པ་ཞིག་མཆིས། དྲུགུ་རྟ་
༩༢ བཀྲ་དེ་ནས་མཆིའོ། །དེའི་བྱང་ཕྱོགསྣ། །མྱ་ངམ་བྱེ་རི་རྒྱུད་ཀྱི་ཕ་རོལ་ན། མྱི་ཨུད་
༩༣ ཧ་དག་ལེག་ཞེས་བགྱི་བ། རྐང་པ། བ་ལང་གི་རྨིག་པ་ཆན་ལ། །ལུས་
༩༤ ཤོལ་ཤོལ་པོ་ཞིག་མཆིས། ཕྱི་ཤ་ལ་མཚལ། འདི་ཕྱོགས་ནས་པར། །དྲུགའི་
༩༥ མྱི་རྒོད་དག་ཅིག་མཆི་མཆི་ན། །མྱི་རྒོད་གཆིགི་རྐང་པ་ཆག་སྟེ། འགྲོ་མ་ཕོད་
༩༦ ནས། རོགས་པོ་དག་གིས། །རྐང་པ་ཆག་པའི་དྲུང་དུ། རྟ་ཆིག་བསད་ནས། ཤིང་
༩༧ མང་དུ་བསྡུ སྟེ། རྩེ་ཆ་ལག་དུ་བྱིནཏེ། །དེར་བོར་ནས། །རི་ཤིག་ན། སྟག་གཆིག་
༩༨ སྔངས་ཟིན་ཏེ། །རྐང་ཆག་གན་དུ་ཕྱིན་ན། །སྟགི་ཕྱི་བཞིན་དུ། །ལུས་བྱི་ལ་ཆེན་
༩༩ པོ་ཚམ། །སྤ་ལྕགི་ཐུར་མ་བཞིན་དུ་སྲ། །ལྐོག་མ་དང་། མཆན་འོག་
༡༠༠ གཡའ་གཡོན། །མཐེབ་བུ་ས་ཚམ་རེ་རེ་དཀར། །ནས། མྱི་རྐང་ཆགིས་
༡༠༡ མཆན་འོག་དཀར་བ་དེར་མདའ་ཆིགིས་འཕང་སྟེ་བསད་ན། །ལུས་ནི་ཕག་
༡༠༢ བཞིན་སྒྱུར། །སྤུ་ནི་ལྕགི་འཐུར་མ་བཞིན་དུ་སྲ་ལ་རྣོ། །སྣའི་ཐོག་མ་ནས་
༡༠༣ མཇུགི་ཐོག་བར་དུ། །རལ་གྱི་བཞིན་དུ་རྣོ། །དྲུགུ་སྐད་དུ། །ཀོག་ཉོ་ཡོག་
༡༠༤ ཆེས་པའ།་་་་་བྱ། །སྟེ། སྟག་དང་ལྷང་འཐབ་པ་དེར་མཐོངངོ༌། །
༡༠༥ ༌་་ས་སོས་ཀྱི་བར་དུ། །སྟགིས་རི་དགས་བསད་ཆིང་
༡༠༦ ་་་། །མི་བྱད་གཟུགས་གཞན་དང་འདྲ། །གོས་ཆུང་
༡༠༧ ་་་་་ག། །སྒྲོག་རུས་གཡས་གཡོན་ན་མཆིས། དེའི་
༡༠༨ ་་་༌་ཞིགི་ནང་ན། །རི་བོག་རི། ཉ་བྱེ་བའི་
༡༠༩ ་་་་་་ང་རྩི་སྤྱན་སྤུན་ཡང་མཆི སྟེ། །་་་་་ཞེས་འཁོད་པ་ལྟ་བུ་ཡིན་ནོ། །
J



རབ་བྱེད་གསུམ་པ།
བོད་ཡིག་གསར་དུ་བཏོད་པ།
»
--
，
།
་
༡༽ བོད་ཀྱི་སྒྲ་སྦྱོར་གྱི་ཡིག་རིགས་གསར་དུ་བཟོས་པ།
བཙན་པོ་གང་གིས་སྲིད་ཀྱི་ཁ་ལོ་བསྒྱུར་པ་ནས་བཟུང་བསིལ་ལྡན་ཁ་བའི་ལྗོངས་ཀྱི་ལོ་
རྒྱུས་ཀྱི་གོམ་སྟབས་ཆེས་ཡར་ཐོན་གྱི་མདུན་ལམ་རིང་མོ་ཞིག་ལ་སྙེག་བཞིན་པ་ནི་སྨོས་
མ་དགོས་པ་ཞིག་རེད། དེ་ལྟ་ནའང་བོད་ཡུལ་གཅིག་གྱུར་དང་རིག་གཞུང་གསར་སྐྲུན།
རྩ་ཁྲིམས་གསར་བཟོ། ནང་ཆོས་བོད་བསྒྱུར་ལ་སོགས་པའི་ཆོས་སྲིད་ཀྱི་ལས་དོན་གང་
མང་ཞིག་ད་དུང་མ་བསྒྲུབ་ཐབས་མེད་དུ་ཆགས་ཡོད། ཡིན་ནའང་ཆེས་གལ་གནད་ཆེ་
བའི་བྱ་གཞག་དེ་དག་དོན་འཁྱོལ་ཡོང་མིན་ནི། མི་རིགས་དང་རྒྱལ་ཁབ་གཞན་གྱི་ཡི་
གེར་རེ་མ་དགོས་པར་རང་ཉིད་ཀྱི་ཁྱད་ཆོས་ལྡན་པའི་ཡི་གེ་ཞིག་ཅིས་ཀྱང་གསར་གཏོད་
གནང་དགོས་པ་དེ་ཡིན། གལ་སྲིད་རྒྱལ་ཁབ་གང་ཞིག་གི་ཡི་གེ་མུ་མཐུད་བེད་སྤྱོད་གནང་
བ་ཡིན་ན། རང་བཞིན་གྱིས་རྒྱལ་ཁབ་དེའི་སྐད་ཡིག་ཁྱབ་བརྡལ་དུ་གཏོང་བ་ལ་ཞབས་
འདེགས་སམ་དེ ར་ཤེས་རིག་གི་སྐྱབས་བཅོལ་བ་ཞིག་ཏུ་ཆགས་ཡོད། དེར་བརྟེན་བོད་
ཡིག་གསར་བསྐྲུན་བྱེད་དགོས་པ་ནི། རྒྱལ་ཁབ་གཞན་དག་གི་འོག་རིམ་དུ་སྡོད་མི་འདོད་
པའི་ཆབ་སྲིད་ཀྱི་ལྟ་ཚུལ་ཞིག་དང་། ཤེས་རིག་འཕེལ་རྒྱས་ཀྱི་ཆོས་ཉིད་ལ་གོ་རྟོགས་
ཟབ་མོ་ལོན་པ་ཞིག་རེ ད། གང་ལྟར་ཡང་བཙན་པོ་ཁྲི་སྲོང་བཙན་གྱིས། ལས་དོན་དེ་
གཙིགས་ཆེ ར་བཀུར་ནས་གསེར་དངུལ་གྱི་རྫོངས་པ་ལ་སོགས་པ་མཐུན་རྐྱེན་ཆ་ཚང་
-
，
ས་



74
སྲོང་བཙན་ལོ་རྒྱུས་ཞིབ་འཇུག
སྦྱར་ཏེ་ཐོག་མར་བློན་པོའི་བུ་དང་མི་དྲག་གི་སྲས་མང་པོ་སྐབས་ཁ་ཤས་ལ་རྒྱ་གར་དུ་
བཏང་ཡང་། ཁ་ཅིག་ནི་ལམ་ཐག་རིང་བས་འགྲོ་མ་ནུས། ཁ་ཅིག་ནི་ས་ཆུ་དང་གནམ་
གཤིས་སོགས་མ་འཕྲོད་པས་ལྔ་ལམ་དུ་གྱུར། རེ་ཤས་ནི་སྐད་རིགས་ལ་རྨོངས་ཏེ་ཕྱིར་
ལོག་པ་སོགས་རྒྱུ་རྐྱེན་གཞན་དབང་གིས་བཙན་པོའི་ཐུགས་དགོངས་ཇི་བཞིན་འགྲུབ་
ཐུབ་པ་བྱུང་མེད། (ཕྱིའི་སྐད་ཡིག་དང་རིག་གནས་སློབ་སྦྱོང་དུ་བཏང་བ་ནི་རྒྱལ་ཐོག་
སྔ་མ་རྣམས་ནས་ཧ་ཅང་མང་ཡང་། རང་ཉིད་ཀྱི་ཁྱད་ཆོས་ལྡན་པའི་བོད་ཡིག་གསར་
བཟོའི་སླད་དུ་ཕྱིའི་རྒྱལ་ཁག་ཏུ་སློབ་སྦྱོང་དང་ཞིབ་འཇུག་ཏུ་བཏང་བ་ནི་ཕལ་ཆེར་དང་
པོར་ཆགས་ཡོད་སྙམ།） འོན་ཀྱང་བཙན་པོ་ཁོང་ནི་བློ་ཆུང་བག་འཁུམ་གྱི་སྐྱོན་དང་
ཡོངས་སུ་བྲལ་ཞིང་དཔའ་མཛངས་རྟུལ་ཕོད་དང་ལྡན་པ། བློ་གྲོས་གཏིང་དཔག་པར་
དཀའ་བ་ཞིག་ཡིན་པར་བརྟེན། ཁོང་གིས་སླར་ཡང་ཐོན་མི་སམ་བྷོ་ཊ་ལ་སོགས་པའི་
བློ་གསལ་ཡིད་གཞུང་དྲང་བའི་བློན་པོ་དུ་མར་རིན་པོ་ཆེ་ལ་སོགས་པའི་མཐུན་རྐྱེན་ཕུན་
སུམ་ཚོགས་པ་སྦྱར་ཏེ་འཕགས་ཡུལ་དུ་མངགས། བློན་ཆེན་ཐོན་མི་དང་རིག་གསལ་
བློན་པོའི་བུ་དེ་དག་གིས། སྨན་དང་ཟས་གོས་སོགས་ཀྱི་མཐུན་རྐྱེན་གྱ་ནོམ་པར་བརྟེན་
ཏེ་འཛམ་གླི ང་ལོ་རྒྱུས་ཁྲོད་དུ་ཤེས་རིག་ཆེས་དར་སྔ་བའི་གྲས་རྒྱ་གར་འཕགས་ཡུལ་
དུ་བདེ་བར་འབྱོར། དེ་ནས་བློན་ཆེན་ཐོན་མི་ལ་སོགས་པ་དེ་དག་གིས། རྒྱ་གར་ལྷོ་
ཕྱོགས་ཀྱི་མཁས་པ་ཆེན་པོ་བྲམ་ཟེ་ལི་བྱིན་ཀ་ར་དང་པཎྜིཏ་ལྷ་རིག་པའི་སེངྒེ་གཉིས་
སློབ་དཔོན་དུ་བཀུར་ཏེ་ཡིག་རིགས་དྲུག་ཅུ་རྩ་བཞི་དང་སྒྲ་རིག་པའི་བསྟན་བཅོས་དུ་
མ་ལ་བགྲང་བྱ་དྲུག་ཙམ་དུ་སློབ་གཉེར་དང་ཞིབ་འཇུག་གནང་སྟེ། ཁོང་མཁས་པའི་
སྙན་པ་ཕྱི་ནང་ཀུན་ཏུ་ཁྱབ་པར་གནང་ནས་ཕྱིར་ཕེབས།
དེ་ནས་སྐུ་མཁར་མ་རུ་(དེང་སང་ཡང་དེ་རུ་ཐོན་མིའི་ཕྱག་བྲིས་ཡིན་ཟེར་
བའི་མ་ཎི་དང་ཡི་གེ་མང་དུ་ཡོད་པར་ཁོ་བོ་དངོས་མཇལ་བྱུང་ཡང་བདེན་མིན་བརྟག་
་ ་
་ས
༡
***
*
*



རབ་བྱེད་གསུམ་པ།
75
རིགས་སོ།) ཞེས་པ་རུ་བོད་ཡིག་གི་གཟུགས་གསར་བཟོ་མཛད་དེ་སྤྱན་རས་གཟིགས་
ཀྱི་མདོ་རྒྱུད་ཉེར་གཅིག་དང་དགེ་བ་བཅུའི་མདོ་ལ་སོགས་པ་བོད་ཡིག་ཏུ་བསྒྱུར་ཅིང་
སྒྲ་རིག་པའི་བསྟན་བཅོས་བརྒྱད་གསར་དུ་བརྩམས་པར་གྲགས། ཡིག་རྙི ང་འགའ་
ཞིག་ཏུ་ཐོན་མི་རྒྱ་བལ་གྱི་ཡུལ་དུ་བཙན་པོའི་བཀའ་འཕྲིན་དང་ཡུལ་དེ་གའི་རྒྱལ་པོ་སོ་
སོས་གཞུང་འབྲེལ་སྣེ་ལེན་ཟབ་རྒྱས་ཐོག་ཕེབས་པ་རེད་ཟེར་བ་དང་། ཐོན་མིས་ནཱ་ལེན་
དྲར་སློབ་སྦྱོང་གནང་ཟེར་བ། ཐོན་མིའི་ཡར་སྔོན་དུ་མགར་སྟོང་བཙན་ཡང་རྒྱ་གར་
དུ་སློབ་སྦྱོང་ལ་བཏང་ཞེས་འཁོད་པ་སོགས་ལ་དཔྱད་དགོས། ཡང་འགའ་ཤས་ཀྱིས་ཐོན་
མི་བལ་ཡུལ་དུ་ཕེབས་ཟེར་བ་དང་། ལི་ཡུལ་དུ་ཕེབས་པ་ཡིན་གསུང་མཁན་ཡང་ཡོད།
དེ་ལྟར་སློབ་དཔོན་ཁོང་གི་མཁས་པའི་མཛད་སྤྱོད་ལ་རྒྱལ་པོ་རང་ཡང་ཤིན་ཏུ་
གུས་ཏེ་ཐོན་མི་སློབ་དཔོན་དུ་བརྟེན་ནས་ཡི་གེ་སློབ་པ་དང་ཐོན་མི་ལ་གུས་བཀུར་
ཆེད་བསྟོད་གནང་བ་ལ། བློན་ཆེན་འགའ་ཞིག་མ་རངས་ཏེ། རྒྱལ་པོས་བློན་འབངས་
ལ་འདི་ལྟར་ཆེ་མཐོང་དང་བཀུར་བཟོ་བྱེད་པ་ནི་ཤིན་ཏུ་མི་འོས་པ་དང༌། དུས་
ནམ་དུ་ཡང་རྒྱལ་སྲིད་ཐད་ལ་བཙན་པོ་རང་ཉིད་ཀྱིས་བླ་ན་མེད་པའི་སྐུ་དབང་བཞེས་
དགོས་པ་ནི་རྒྱལ་སྲིད་ཀྱི་རྨང་གཞི་གལ་ཆེན་ཞིག་དང་། འབྱུང་འགྱུར་གྱི་ལོ་རྒྱུས་
འགངས་ཅན་ཞིག་ཡིན་ཞེས་དོན་དུ་ཤེས་རྨོངས་དང་གྲུབ་མཐའ་སོགས་ཀྱི་འགལ་ཆ་
གཞི་ལ་བཞག་སྟེ་ལབ་གླེང་སྣ་ཚོགས་བཟོས་པ་ལ། སྐད་ཆ་འདི་རིགས་ཕྱོགས་གཅིག་
ནས་ལྷག་བསམ་ནས་བྱུང་བ་དང་ཕྱོགས་གཞན་ཞིག་ནས་ཆོས་ལུགས་ཀྱི་འཐེན་འཁྱེར་
རམ་ཡང་ན་ཕྲག་དོག་གི་དུག་ལྕེ ་ལས་ཐོན་པ་ཞིག་ཆགས་ཡོད། གང་ལྟར་སྐད་ཆ་
དེ་དག་ལྐོག་ལབ་ཀྱི་ཁྲོད་ནས་རི མ་བཞིན་ཁྱབ་བརྡལ་དུ་ཕྱིན་པ་ན་ཐོན་མི་རང་ཉིད་
ཀྱིས་གསན་ཏེ་ནམ་ཞིག་སྤྱི་ཚོགས་ཁྲོད་དུ་རྙོག་གླེང་མང་པོ་ཞིག་འབྱུང་རྒྱུ་ཡིན་པར་
བསམས་ནས། ལོ་རྒྱུས་དང་འབྱུང་འགྱུར་ལ་འགན་ཁུར་གྱི་ཐུགས་བསྐྱེད་དམ་པོའི་



76
སྲོང་བཙན་ལོ་རྒྱུས་ཞིབ་འཇུག
ཐོག་ནས་ཉིན་ཞིག་རྒྱལ་བློན་རྒྱས་འཛོམས་ཀྱི་དབུས་སུ་བློན་ཆེན་ཐོན་མི་ཡར་བཞེངས་
ཏེ༑ ཁོང་གིས་བགྲོད་དཀའ་བའི་ཆུ་བོ་དང་ལམ་འཕྲང་། བཟོད་དཀའ་བའི་ཚ་གྲང་
གི་གནམ་གཤིས་སོགས་ལ་དཀའ་བ་དཔག་མེད་སྤྱད་དེ་འཕགས་ཡུལ་དུ་བཞུད་ཅིང་།
མཇལ་དཀའ་བའི་མཁས་གྲུབ་དུ་མའི་མདུན་སར་དཀའ་སྤྱད་ཧུར་ཐག་གིས་སློབ་སྦྱོང་
བྱང་ཆུབ་པར་བགྱིས་པ་དང་། རྒྱ་གར་གྱི་དབྱངས་དང་གསལ་བྱེད་ལ་བླང་དོར་འཁྲུལ་
མེད་བྱས་ཤིང་དེ འི ་ཁར་བོད་ལ་ཉེ་བར་མཁོ་བའི་ཡི་གེ་རྣམས་གསར་དུ་བཟོས་
པ་སོགས་རྗེ་རྒྱལ་པོ་དང་བློ ན་རང་ཉིད་ཀྱི་འདུན་པ་ཡོངས་སུ་གྲུབ་པས། དུས་
ད་ལྟ་བདེ ་བ་དང་ཕྱི་མ་ཡང་སྐྱིད་ལ་མཐའ་འཁོབ་ཀྱི་ལྗོ ངས་འདིར་ཤེས་རི ག་གི་
སྒྲོན་མེ་དང་མཁས་པའི་སྔོན་མའང་ང་ཡིན་པར་མ་ཟད་གྲོགས་བློ ན་པོ་རྣམས་ཀྱིས་
ཀྱང་བསྒྲུན་དུ་མི་བཟོད་པའི་ཁོ་བོའི་བཀའ་དྲིན་དྲན་རི གས་སོ་ཞེས་པའི་མགུར་
གླུ ་བླངས་པ་འདི་ལྟ་སྟེ །
ང་དྲིན་ཅན་གྱི་བློན་པོ་ཐོན་མི་ངས། །ལམ་བགྲོད་པར་དཀའ་བའི་རྒྱ་གར་དུ། །ལུས་
ཚ་གྲང་ཆེ་ཡང་དཀའ་བ་སྤྱད། །ཁོང་མཁས་པ་བྲམ་ཟེ་ལི་བྱིན་ལ། །ཡིད་གུས་པའི་
ཚུལ་གྱིས་མོས་གུས་བྱས། །ནོར་རིན་ཆེན་གསེར་གྱི་ཕྱག་རྟེན་ཕུལ། །ཚིག་དབྱངས་
ཡིག་རྣམས་ལ་མཁས་པར་སྦྱངས། །རྒྱ་ཡིག་ལྔ་བཅུ་ཐམ་པ་དེ། །བོད་ཡིག་སུམ་
ཅུར་གཏན་ལ་ཕབ། །རང་མཁས་པའི་ངེས་ཤེས་བློ་ལ་ཤར། །འཕྲལ་ཡོན་ཏན་ཐམས་
ཅད་ཁོང་དུ་ཆུད། ། དུས་ད་ལྟ་དགའ་ལ་ཕྱི་མ་སྐྱིད། །ཡུལ་མཐའ་འཁོབ་བོད་ཀྱི་
རྒྱལ་ཁམས་འདིར། །མི་མཁས་པ་སླེ བས་པའི་སྔོན་མ་ཡིན། །ང་མུན་པ་སེལ་བའི་
སྒྲོན་མེ་ཡིན། །རྗེ་རྒྱལ་པོ་ཉི་ཟླའི་ཚུལ་དུ་བཞུགས། །གྲོགས་བློ ན་པོའི་ཁྲོད་ན་ང་
ཙམ་མེད། །བོད་ཁ་བ་ཅན་པའི་མི་རྣམས་ལ། །ང་ཐོན་མི་བཀའ་དྲིན་མི་ཆེའམ།
ཞེས་ཁོང་གིས་བཀའ་དྲིན་དྲན་དགོས་པར་གདམས་པ་དེས། བློན་པོ་རྣམས་ཀྱིས་ཀྱང་



རབ་བྱེད་གསུམ་པ།
77
བསམ་ཤེས་པར་གྱུར་ཏེ་གུས་བཀུར་ཚད་མེད་བྱས་སོ། གལ་སྲིད་གསུང་མགུར་འདི་
གནང་མེད་པ་ཡིན་ན་འགལ་ཟླ་དང་འཐབ་རྩོད་ཀྱི་ལོ་རྒྱུས་གཞན་ཞིག་གམ་ཡང་ན་ཤེས་
རི ག་གསར་བསྐྲུན་གྱི་ལོ་རྒྱུས་མཚམས་འཇོག་གནང་དགོས་པའི་ཉེན་ཁ་ངེས་པར་
འབྱུང་སྲིད་པ་ཞིག་ཏུ་ཆགས་ཡོད། །
ཡང་ད་ལྟའི་བོད་ཡིག་འདིའི་ཕྱི་མོ་ནི། ཁ་ཅིག་གིས། ཁ་ཆེའི་ཡི་གེ་ལ་དཔེར་
བྱས་གསུངས་པ་དང་། ནཱ་ག་རའི་ཡི་གེ། ལཉྫ། ཝརྟུ། གུཔྟའི་ཡི་གེ་སོགས་ལ་
དཔེ་མཛད་ཅེས་གསུངས་ཚུལ་མང་དུ་ཡོད་ཀྱང་། མདོ ར་བསྡུས་ཏེ་བརྗོད་པ་ཡིན་
ན་རྒྱ་གར་གྱི་ཡི་གེ་ཞིག་ལ་དཔེར་བྱས་པ་ཡོངས་སུ་མཐུན། དེ་ལ་འདོར་ལེན་ཇི་ལྟར་
གནང་ཡོད་དམ་ཞེ་ན། རྒྱ་གར་གྱི་དབྱངས་ཡིག་བཅུ་དྲུག་ལས་ཨི་ཨུ་ཨེ་ཨོ་མ་ཡིན་
པའི་ལྷག་མ་རྣམས་དོར། དེ་ནི་རྒྱ་གར་དབྱངས་ཡིག་ལ་རིང་ཐུང་གི་ཆ་དང་དྲག་ཞན་
ཡོད་པ་དང་རཾ་ལཾ་གཉིས་ནི་བོད་ལ་མཁོ་མི་ཆེ་བས་དོར་བ་ཡིན། གསལ་བྱེད་སོ་བཞི་
ལས་གྷ་ཛྷ་དྷ་ཌྷ་བྷ་སྟེ་མཐུག་པོ་ལྔ་དང་ཊ་ཋ་ཌ་ཥ་ཎ་སྟེ་ལོག་པ་ལྔ་དང་། མཐར་
གནས་ཀྱི་ཀླུ་ཡིག་བཅས་ཡི་གེ་བཅུ་གཅིག་དོར་བའི་ལྷག་མ་ཉེར་གསུམ་གྱི་ཁར། བོད་
ལ་ཉེ་བར་མཁོ་བའི་ཡི་གེ་སྟོད་དུ་ཅ་ཆ་ཇ་གསུམ། སྨད་དུ་ཞ་ཟ་འ་གསུམ་གྱི་ཡི་གེ་
དྲུག་གསར་དུ་བཟོས་ཤིང་དེའི་སྟེང་ཨ་ཡིག་བསྣན་ཏེ་གསལ་བྱེད་སུམ་ཅུ་དང་དབྱངས་
བཞི་རུ་གྲངས་བཅད། སྡེ་པའི་དབང་དུ་བྱས་ན་སྡེ་པ་རེ ར་ཡི་གེ་བཞི་རེ་བྱས་ཏེ་སྡེ་
པ་ཕྱེད་དང་བརྒྱད་ཡོད། སྤྱིར་བོད་ཀྱི་ཡི་གེ་ལ་དབྱངས་དང་གསལ་བྱེ ད་གཉིས་སུ་
དབྱེ་བ་ནི། རིགས་བསྡུས་པའི་གྲངས་ངེས་ཡིན་ཏེ། ཡི་གེ་ཐམས་ཅད་རིགས་བསྡུ་
ན་དབྱངས་གསལ་གཉིས་སུ་མ་འདུས་པ་གཅིག་ཀྱང་མེད། དབྱངས་གསལ་གཉིས་
ཀྱི་ཁྱད་པར་ནི། དབྱངས་ལ་གནས་དང་བྱེད་པའི་རྣམ་འགྱུར་མི་གསལ་ཞིང་གསལ་
བྱེད་ལ་གནས་དང་བྱེད་པའི་རྣམ་འགྱུར་གསལ་བ་ཡིན་ནོ། ཡང་སྔ་མ་ལ་བཞི་དང་



78
སྲོང་བཙན་ལོ་རྒྱུས་ཞིབ་འཇུག
ཕྱི་མ་སུམ་ཅུར་གྲངས་བཅད་པ་ནི། ཕན་ཚུན་མ་བསྲེ་ཞིང་སོ་སོར་ཆད་ལྷག་མི་འབྱུང་
བའི་ཆེད་དམ་ལོག་རྟོག་སེལ་སླད་དུའང་ཡིན།
ཡང་བཙན་པོ་སྲོང་བཙན་སྒམ་པོའི་གོང་དུ་བོད་རང་ལ་ཡི་གེ་ཡོད་པར་འདོད་
མཁན་གྱི་རིགས་གཅིག་དང་། དེ་ལས་ལྡོག་པར་འདོད་མཁན་གྱི་རིགས་གཉིས་ཡོད།
སྔ་མས་ནི། ལོ་རྒྱུས་དང་དེ བ་ཐེར་མང་ཆེ་བར་བོད་རྒྱལ་ཐོག་མ་གཉའ་ཁྲི་བཙན་
པོ་ནས་ལྷ་ཐོ་ཐོ་རི་སྙན་བཙན་བར་རྒྱལ་རབས་ཉི་ཤུ་རྩ་བདུན་རི ང་། བོད་ཀྱི་ཆབ་
སྲིད་སྒྲུང་ལྡེའུ་བོན་གསུམ་གྱིས་བསྐྱངས་པ་ལོ་རྒྱུས་རྩོད་མེད་དུ་གྲུབ། དེས་ན་བོན་
ཆོས་ནི་ཡིག་ལམ་ལ་བརྟེན་དགོས་པ་དང་། སྒྲུང་ལྡེའུ་གཉིས་ཀྱང་དེང་དུས་དང་མི་
འདྲ་བར་སྲིད་ཀྱི་ལས་དོན་ལ་ཤུགས་རྐྱེན་སྟེ ར་ནུས་པའི་རིག་གནས་ཤིག་ཏུ་འཁུམས་
པས། ཡིག་ལམ་ལ་མ་བརྟེན་པས་ངག་རྒྱུན་ཁོ་ནས་དེ་རྒྱུད་འཛིན་བྱེད་མི་ཐུབ་པ་སོགས་
རྒྱུ་མཚན་མང་དུ་གླེ ང་།
ཕྱི་མས་ནི། ཏུན་ཧོང་ཡིག་རྙིང་ལས། “བོད་ལ་ཡི་གེ་སྔར་མེད་པ་ཡང་བཙན་
པོ་འདིའི་ཚེ་བྱུང་།” ཞེས་པ་དང་། ཐང་དེ བ་ཏུ། “སྲོང་བཙན་མ་བྱོན་གོང་དུ་
བོད་ལ་ཡི་གེ་མ་ཡོད་པས་རྐྱེན་གྱིས་མི་བརྗེད་པའི་མཚན་མར་ཐ་གུར་མདུད་པ་རྒྱག་
པ་དང་། ཤིང་ལེབ་ངོས་སུ་གྲངས་ཀའི་རི་མོ་འབྲི་སྲོལ་ཡོད།” ཅེས་པ་སོགས་ཚད་
མར་བཟུང་ནས་དེ་སྔོན་བོད་རང་ལ་ཡི་གེ་ཞིག་ཡོད་ན། དཔང་སྐོང་ཕྱག་རྒྱ་པ་དང་
མདོ་སྡེ་ཟ་མ་ཏོག་སོགས་གཉན་པོ་གསང་བར་འཇོག་དགོས་མེད་ཅེས་རྒྱུ་མཚན་ལུ་
གུ་བརྒྱུད་དུ་འདྲེན། ང་རང་གིས་བསམ་ཚུལ་བྱས་ན། སྔ་མས་དེ་སྔོན་བོད་རང་
ལ་ཡི་གེ་ཡོད་ཅེས་སྨྲ་པ་ནི་གཟུགས་འགྲོས་ཀྱི་ཡི་གེ་དང་། ཕྱི་མས་མེད་པར་འདོད་
པའི་ཡི་གེ་ནི་སྒྲ་སྦྱོར་གྱི་ཡི་གེ་ཡིན་པར་འདུག་སྙམ། དེ ས་ན་བཞེ ད་ལུགས་དེ་
གཉིས་ལ་ཁ་གསལ་མིན་གྱི་ཁྱད་པར་མ་གཏོགས་དོན་ལ་སྲོང་བཙན་ཡར་སྔོ ན་དུ་
.གླེང་།



རབ་བྱེད་གསུམ་པ།
79
བོད་རང་ལ་སྒྲ་སྦྱོར་གྱི་ཡི་གེ་མེད་པ་དང་། གཟུགས་འགྲོས་ཀྱི་ཡི་གེ་ཡོད་པར་
འདོད་པ་གཅིག་མཚུངས་སུ་གནས་པར་སེམས་སོ། འོན་ཀྱང་གཟུགས་འགྲོས་
ཀྱི་ཡི་གེའམ་ཡི་གེ་གཞན་གང་ཞིག་གཞུང་ཡིག་ཏུ་བཀོལ་གྱིན་ཡོད་པ་ནི་ཏུན་ཧོང་
ཡི ག་རྙི ང་དུ་གསལ། །
འོན་ཀྱང་དེ་སྔོན་བོད་རང་ལ་སྒྲ་སྦྱོར་གྱི་ཡི་གེ་མེད་པ་མ་གཏོགས། གཟུགས་
འགྲོས་ཀྱི་ཡི་གེ་དང་། རྒྱལ་ཁབ་དང་མི་རི གས་གཞན་གྱི་ཡི་གེ་བེད་སྤྱོད་བྱེད་བཞིན་
པ་ནི་དངོས་ཡོད་གནས་ཚུལ་ཡིན་ཏེ། ཆོས་འབྱུང་མཁས་དགའ་རུ། “རྒྱལ་ཁབ་
གཞན་གྱི་ཡི་གེར་མ་ལྟོས་པར། །བོད་ལ་རང་གི་ཡི་གེ་དགོས་པར་གཟིགས།” །ཞེས་
གསལ་བ་དང་། བཀའ་ཆེམས་སུ་རྒྱ་བལ་གྱི་བཙུན་མོ་སློང་སྐབས་བཙན་པོའི་བཀའ་
ཡིག་དེ་གཉིས་ཀྱི་ཡི་གེར་བྲིས་ཚུལ་རྒྱས་པ་བཀོད་ཡོད། གཞན་བསམ་ཡས་དཀར་
ཆག་ཏུ། “མཐའ་བཞིའི་དྲེགས་ལྡན་ཀུན་ཀྱང་ཕོ་བྲང་གསར་དུ་བརྩིགས་པའི་ལེགས་
བྱང་ལ་བསྙད་དེ་ཞུ་གསོལ་གུས་འདུད་ལྷུ ར་ལེན་གྱིས། སྐྱེས་བཟང་གི་ཡི་གེ་དང་
བཅས་པའི་བློ ན་རྣམས་མངགས་པ་དུས་སུ་འབྱོར་བ་ལ། ལན་གྱི་ཆབ་ཤོག་ཀྱང་སོ་
སོའི་ཡི་གེར་བཏབ་སྟེ་མཉན་པར་འོས་པའི་བཀའ་དང་གྱ་ནོམ་པས་ཚིམ་པར་བྱས།” ཞེས་
འཁོད་པ་སོགས་ཀྱིས་གསལ་པོར་བསྟན་འདུག་པས་འདིར་རྒྱས་སྤྲོས་མི་བྱའོ། །
༢༽ བོད་ཡིག་གི་ཐུན་མིན་ཁྱད་ཆོས།
ད་ལྟ་ང་ཚོས་སྤྱོད་བཞིན་པའི་ཡི་གེ་དེ་གཞན་དང་ཐུན་མོང་མ་ཡིན་པའི་ཁྱད་ཆོས་ཅི་
ཞིག་ཡོད་དམ་ཞེ་ན། སློབ་དཔོན་དུང་དཀར་རིན་པོ་ཆེ་དང་མཁས་ཆེན་གང་མང་ཞིག་
ནས་མང་དུ་གསུངས་ཡོད་ཀྱང་། དེ་དོན་ཁ་གསལ་དང་ཉིང་བཏུས་ཀྱི་ཚུལ་དུ་ལོ་རྒྱུས་
གཡུ་ཕྲེང་ན་གསལ་པོར་འཁོད་འདུག་པ་འདི་ལྟར་དྲངས་ན།



80
སྲོང་བཙན་ལོ་རྒྱུས་ཞིབ་འཇུག
དང་པོ། བོད་ཡིག་ནི་སྒྲ་སྦྱོར་གྱི་ཡི་གེ་ཡིན་པས་རྩ་བའི་ཡིག་འབྲུ་དབྱངས་
གསལ་སོ་བཞི་ལས་མེད་པས་ཀློག་བདེ་ཞིང་། ངེས་སླ་བ། ཤེས་མགྱོགས་པ། སྒྲ་
གདངས་དབྱེ་བ་གསལ་ལ་མི་འགྱུར་བ། ཡི་གེའི་ངོ་བོ་དང་ཤིན་ཏུ་མཐུན་པ། དཔེར་
ན༑ ཀ་སོགས་གསལ་བྱེད་སུམ་ཅུ་དང་། ཨི་སོགས་དབྱངས་ཡིག་བཞི། དེ་བཞིན་
ཕན་ཚུན་སྒྲ་སྦྱོར་ལས་འབྱུང་བའི་སྒྲ་ནི་ཐོན་མིས་ཐོག་མར་གསར་བཏོད་གནང་བ་ནས་
ཐ་མ་ད་ལྟའི་བར་ལ་རྩ་བའི་ཐོག་ནས་ཀློག་པའི་སྒྲ་དེ་རང་སོ་ན་གནས་པ་ལས་འགྱུར་
བ་ཆེར་མེད་ལ། བོད་རིགས་གནས་པའི་ས་ཁུལ་ཆེས་མང་བར་ཡུལ་སྐད་འདྲ་མིན་
ཅི་རིགས་ཡོད་ཀྱང་། ཡི་གེ་ཀློ ག་པའི་སྒྲ་དོན་རྩ་བ་གཅིག་གྱུར་ཡིན་པ་ལས་ལུང་
ཚན་སོ་སོར་གོ་དོན་མི་འདྲ་བ་མེད་པ་འདི་ནི་འཛམ་གླི ང་གི་སྔོན་ཐོན་ཆེ་ཤོས་ཀྱི་ཡི་
གེའི་ཁྱད་ཆོས་དང་མཐུན་ཤས་ཆེ་བའི་ཕུལ་བྱུང་གི་ངོ་མཚར་ལྡན་ཡོད།
གཉིས་པ། ད་ལྟའི་བོད་ཡིག་གསར་གཏོད་གནང་ནས་ལོ་ངོ་ཆིག་སྟོང་སུམ་
བརྒྱ་ལྷག་སོང་ཞིང་། ཡུལ་སྐད་ལ་འཕེལ་འགྱུར་ཅི་རི གས་སུ་བྱང་རུང་། སྐབས་
དེར་གང་བྲིས་པའི་ཡི་གེའི་སྒྲ་སྦྱོར་བོད་ཡིག་ཤེས་སོ་ཅོག་གིས་ད་ལྟའང་ཇི་མ་ཇི་བཞིན་
ཀློ ག་ཐུབ་པར་མ་ཟད། རིག་གནས་ཀྱི་ཆུ་ཚད་ངེས་ཅན་ཡོད་པའི་མིས་གོ་དོན་ཡང་
རྟོགས་ཐུབ་པ། དཔེར་ན། བཙན་པོའི་སྐབས་བཙུགས་པའི་རྡོ་རིང་གི་ཡི་གེ་དང་།
ཏུན་ཧོང་ནས་ཐོན་པའི་བཙན་པོའི་དུས་ཀྱི་བོད་ཀྱི་ཡིག་ཆའི་ནང་འཁོད་པའི་ལོ་རྒྱུས་
ཀྱི་གལ་ཆེའི་ནང་དོན་རྣམས་བོད་རི ག་པའི་ཚན་ཁག་གི་ཞིབ་འཇུག་ནང་ཁྱབ་གདལ་
དུ་སྤྱོད་ཐུབ་པ་ལྟ་བུའོ། །
གསུམ་པ། བོད་ཡིག་གི་སྒྲ་སྦྱོར་ནི། འོས་པར་སྦྱོར་ཤེས་ན་མི་རིགས་གང་
འདྲ་ཞིག་དང་། རྒྱལ་ཁབ་གང་འདྲ་ཞིག་གི་སྐད་གདངས་ཧ་ལམ་ཇི་བཞིན་ཐོན་ཐུབ་
པ༑ དེའི་ཐོག་ནས་བོད་ཡིག་ནི་འཇིག་རྟེན་ན་བྱུང་དང་འབྱུང་འགྱུར་གྱི་སྒྲ་གདངས་



རབ་བྱེད་གསུམ་པ།
81
གསར་བ་འཛད་མཐའ་མེད་པ་ཞིག་སྡེ བ་སྦྱོར་བྱེད་ཐུབ་པས་ཡིག་རིགས་གཞན་དང་
མི་འདྲ་བའི་སྐྱེས་སྟོབས་ཀྱི་ནུས་པ་ཆེས་ཆེར་འབར་བ་ཞིག་ཡིན་པ།
བཞི་པ། རྒྱ་ཆེ་བ་ལ་རྣམ་གྲངས་མང་ཞིང་གཏིང་ཟབ་པའི་ནང་དོན་ཅི་འདྲ་ཞིག་
འབྲི་བ་དང་། དེའི་དོན་སྟོན་དགོས་ནའང་དབྱངས་གསལ་སོ་བཞི་དང༌། སྔོན་རྗེས།
ཚིག་ཕྲད། རྣམ་དབྱེ་སོགས་ཀྱི་གཞུང་ལུགས་ལ་མ་རྨོངས་ཕྱིན་ཆད་རང་རང་སྐབས་
སུ་གང་བབས་ཀྱི་སྡེ བ་སྦྱོར་ལ་བརྟེན་ནས་གོ་དོན་རྟོགས་ཐུབ་པར་མ་ཟད། སྤུན་ཟླ་
མི་རིགས་དང་། ཚན་རིག་དར་རྒྱས་ཆེ་བའི་རྒྱལ་ཁབ་ཀྱི་རིག་གནས་ཀྱང་རང་ཉིད་
ཀྱི་སྐད་དུ་བསྒྱུར་ཐུབ་པའི་ཁྱད་ཆོས་མངོན་པར་གསལ་བ་ཐོན་མི་བཀའ་དྲིན་ཅན་ཉིད་
ཀྱིས་བསྒྱུར་པའི་སྤྱན་རས་གཟིགས་ཀྱི་མདོ་རྒྱུད་ཉེར་གཅིག་ལ་སོགས་པ་སྐབས་དེར་
ལྟོས་ན་བོད་ལ་རྩ་བ་ནས་མ་དར་བའི་དམ་པའི་ཆོས་སམ། རིག་པའི་གནས་ཧ་ཅང་
མང་པོ་བསྒྱུར་གནང་མཛད་པ་བཅས་ཀྱིས་ཁོང་ནི་བོད་ཀྱི་འཕྲུལ་བློན་མཛངས་མི་བདུན་
གྱི་ནང་ནས་བཞི་པར་གྲགས་ལ། བློན་པོ་གཞན་དག་སུས་ཀྱང་འགྲན་པའི་ཟླ་དང་བྲལ་
བའི་འཕྲུལ་བློན་གྱི་ཏོག་ལྟ་བུ་ཡིན་ལ། བོད་ཀྱི་ལོ་ཙཱ་བའི་ཐོག་མ་མིག་དཔེར་འོས་
པ་དེ་ལྟ་བུ་ཞིག་བྱུང་བ་ལས་ཀྱང་གསལ་པོར་རྟོགས་ཐུབ་ཅིང་། སྔར་འདས་པའི་
དུས་སུ་ལོ་པཎ་རྣམས་ཀྱི ས་བོད་དུ་བསྒྱུར་པའི་བཀའ་བསྟན་བཅོས་གྲངས་ལས་
འདས་པ་དེ་རྣམས་ཀྱི་ནང་དོན་རྒྱ་དཔེ་ཇི་མ་ཇི་བཞིན་ཐོན་པའི་ཁྱད་ཆོས་མངོན་
པར་གསལ་བར་རྒྱལ་ཁབ་ཕྱི་ནང་གི་མཁས་པ་མང་པོས་འཛམ་གླི ང་ནང་འདི་འདྲ་
བའི་འགྱུར་ཡིག་ཁུངས་བཙན་པོ་དང་། ཐོན་འབོར་ཆེ་བ་མཐོང་དཀོན་པའི་ངོ་
མཚར་ལ་ཚད་མཐོའི་གདེ ང་འཇོག་དང་། བསྔགས་བརྗོད་བྱས་དང་བྱེད་བཞིན་
པ་དེའི་ཐོག་ནས་བོད་ཡིག་འདིར་བརྗོད་བྱ་གང་ཞིག་ཡིན་རུང་རྗོད་བྱེད་ཀྱི་ཐོགས་
པ་མེད་པ་དེ་མཚོན་གྱི་ཡོད།



82
སྲོང་བཙན་ལོ་རྒྱུས་ཞིབ་འཇུག
ལྔ་པ། བོད་ཡིག་འདི་ལ་དབྱངས་གསལ་གྱི་སྡོ མ་གྲངས་ཧ་ཅང་ཉུང་ཞིང་། དེ་
རྣམས་མཚོན་བྱེད་ཡིག་གཟུགས་ལ་ལྟོས་ནའང་ཧ་ཅང་སྟབས་བདེ་ཡིན། འཁྱུག་ཡིག་
ལྟ་བུར་མཚོན་ན་སྨྱུ་གུ་གཡུག་ཐེངས་གཅིག་གིས་ཡིག་འབྲུ་རེ་རེ འམ། ཉིས་སྦྲེལ།
སུམ་སྦྲེལ། བཤར་མར་འབྲི་ཐུབ་ལ། ཅུང་འབྲི་དཀའ་བ་དབུ་ཅན་ལྟ་བུར་མཚོན་
ན་ཡང་། སྨྱུག་ཁམ་མང་ཤོས་ཀྱི་ཡི་གེ་ཨ་ཡིག་ལ་ཡང་སྨྱུག་ཁམ་ལྔ་ལས་མེད་པ་དང་།
ཉུང་བ་ཁམ་གཉིས་ཀྱིས་གྲུབ་པ་ན་ལྟ་བུ། བར་མཚམས་ཚེག་གིས་བཅད་པས་ཚིག་
འཁྲུག་དོགས་མེད་པ་བཅས་ངོ་མཚར་ཆེན་པོ་ལྡན་ཡོད།
དྲུག་པ། གོ་རིམ་ལྡན་པ་དང་། མ་ལག་ཚང་བའི་བརྡ་སྤྲོད་རིག་པ་ཁུངས་བཙན་
ཡོད་པས་བདག་གཞན་དུས་གསུམ་དང་། བྱ་བྱེད་ལས་གསུམ་སོགས་ཚུལ་བཞིན་
སྦྱོར་ཤེས་ན་སྒྲ་འདྲ་ཡང་དོན་མི་འདྲ་བ་དུ་མ་སོ་སོར་སྟོན་ནུས་ཤིང་། མིང་གཅིག་
དོན་མང་ལ་འཇུག་པ་དང་། དོན་གཅིག་མིང་གི་རྣམ་གྲངས་མང་པོ་ལ་སོགས་པའི་
གཏིང་ཚད་ཧ་ལམ་དཔོག་མི་ཐུབ་པ་ལྟ་བུ་དེ་དག་ཚུལ་བཞིན་སྦྱོར་ཤེས་ན་འབྲི་བ་པོས་
བརྗོད་འདོད་ཀྱི་དོན་གང་ཞིག་ཀྱང་འཁྲུལ་བ་མེད་ལ་གསོན་ཉམས་ལྡན་པ་མིག་མདུན་
གྱི་ཟློས་གར་དང་མཚུངས་པ་གསལ་ལེ ར་འཆར་རྒྱུ་ཡོད་པ་བཅས་སོ། །
ཞེས་འཁོད་པ་ལྟར་སློབ་དཔོན་ཐོན་མིས་གསར་བསྐྲུན་གྱི་ཡི་གེ་དེ་ནི་ཁྱབ་ཁོངས་
དང་། བྱེད་ནུས། མང་ཉུང་། གོ་རིམ། འདོན་ཀློ ག འབྲི་སྟངས་སོགས་གང་
ཅིའི་ཐད་ནས་ཆེས་ཡར་ཐོན་གྱི་རང་བཞིན་དང་གཟི་བརྗིད་ཀྱི་མཛེས་ཉམས་ལྡན་པ་
ཞི ག་མ་ཡིན་ནམ།



རབ་བྱེད་བཞི་པ།
དྲག་པོའི་སྟོབས་ཤུགས་ལ་བརྟེན་ནས་རྒྱ་བལ་གྱི་
སྲས་མོ་ཁབ་ཏུ་བསུས་པ།
༡༽ གཉེན་འབྲེལ་གྱི་ལམ་ཕྱོགས་ཕྱི་བསྐྱོད་
བྱེད་དགོས་པའི་རྒྱབ་ལྗོངས།
བཙན་པོ་ཁོང་གི་སྐུ་རིང་ལ། རྒྱ་བལ་སོགས་སྟོབས་ཆེན་རྒྱལ་ཁབ་གཞན་དང་གཉེན་
འབྲེལ་བཟུང་བ་ནི། བཙན་པོ་ཡབ་མེས་ཀྱི་སྐབས་ལ་མ་བྱུང་བའི་གསར་གཏོད་རང་
བཞིན་ཞིག་རེད་ལ། རྒྱལ་ཁབ་ཕན་ཚུན་གྱི་རྒྱལ་པོ་ཁག་གི་བར་གཉེན་འབྲེལ་བྱེད་པ་
ནི་སྐབས་དེའི་ཨེ་ཤ་ཡ་དང་ཨ་རབ་རྒྱལ་ཁབ་ཁག་གི་སྲིད་དོན་བྱེད་ཐབས་གཙོ་བོ་ཞིག་
རེད། རྒྱལ་ཁབ་དང་མི་རིགས་གང་ཞིག་ཡིན་ནའང་རང་ཉིད་ཀྱི་ཁྱད་ཆོས་ལྡན་པའི་
སྒོ་ནས་ཆབ་སྲིད་དང་། དཔལ་འབྱོར། དམག་དོན། ཤེས་རིག ཆོས་ལུགས་སོགས་
ཀྱི་འབྲེལ་བ་བརྒྱུད་དེ་ཕྱིའི་རྒྱལ་ཁབ་ཀྱི་རིག་གནས་ལས་དགེ་མཚན་སྡུད་ལེན་དང་ཉམས་
ཞིབ་གནང་སྟེ་རང་ཉིད་ཀྱི་རིག་གཞུང་འཐུས་ཚང་དུ་གཏོང་བ་ནི་གནའ་བོའི་དུས་ཀྱི་
རིག་གཞུང་འཕེལ་རྒྱས་གཏོང་ཐབས་ཀྱི་གོམ་སྟབས་ཡག་ཤོས་ཤིག་ཡིན། དེར་བརྟེན་
བཙན་པོ་སྲོང་བཙན་སྒམ་པོས་ཀྱང་སྔར་ཡོད་རིག་གནས་ལ་བླང་དོར་འཛོལ་མེད་ཀྱིས་
ཕྱིའི་རིག་གནས་མང་པོ་ཞིག་ནང་འདྲེན་བྱེད་པ་དང་། ལྷག་དོན་དུ་གཉན་པོ་གསང་
བར་བཞག་པའི་ནང་བསྟན་གྱི་ཐེག་པ་ཆེན་པོའི་ཆོས་ལུགས་དར་སྤེལ་གཏོང་བ་ལ། ནང་



84
སྲོང་བཙན་ལོ་རྒྱུས་ཞིབ་འཇུག
ཆོས་དར་ཁྱབ་ཆེན་པོར་གྱུར་པའི་ཁྱིམ་མཚེས་རྒྱལ་ཁབ་གང་མང་ཞིག་ལ་འབྲེལ་བ་གནང་
དགོས་པར་ཆགས་ཡོད་པར་མ་ཟད་དེ་དག་གི་བཟོ་རིག་ལག་རྩལ་སོགས་ཀྱང་ཟུར་དུ་
གཡུག་ཐབས་མེད་པ་ཞིག་ཡིན། དེའི་ཕྱིར་བཙན་པོ་ཁོང་གི་དགོངས་བཞེད་རྨད་དུ་
བྱུང་བ་དེ་ཉིད། ཞི་དྲག་གི་བློན་ཆེན་ཀུན་ཚོགས་འདུ་བསྐངས་ནས་མཐར་གལ་ཆེའི་
ལས་དོན་དེ་གཉེན་འབྲེལ་གྱི་ལམ་བུ་བརྒྱུད་དགོས་པ་ཐག་གཅོད་གནང་། སྐབས་དེར་
གཉེན་འབྲེལ་གྱི་ལམ་ཕྱོགས་ཕྱི་བསྐྱོད་བྱེད་དགོས་པའི་རྒྱབ་ལྗོངས་རོབ་ཙམ་ཞིག་གསལ་
མེ་རུ། “དེ་ནས་སྤྲུལ་པའི་རྒྱལ་པོའི་ཐུགས་དགོངས་ལ། བདག་གིས་ཁ་བ་ཅན་གྱི་
ཡུལ་འདིར། ཐེག་པ་ཆེན་པོའི་ཆོས་དར་བར་བྱེད་པ་ལ། བཅོམ་ལྡན་འདས་ཀྱི་སྐུ་
གཅིག་རྒྱ་གར་ན་བཞུགས། གཅིག་བལ་ཡུལ་ན་བཞུགས། གཅིག་རྒྱ་ནག་ན་བཞུགས།
སྐུ་དེ་གསུམ་གང་ན་བཞུགས་པའི་ཡུལ་དེར། ཐེག་པ་ཆེན་པོའི་ཆོས་དར་ཡོད་པས།
སྐུ་དེ་གསུམ་གང་རུང་ཞིག་ཇི་ལྟར་བྱས་ལ་གདན་འདྲེན་དགོངས་ཏེ། ཙནྡན་གྱི་སྐུ་
རང་བྱོན་དེ་ལ་གསོལ་བ་བཏབ་པས། དེའི་ཐུགས་ཀ་ནས་འོད་ཟེར་གཉིས་འཕྲོས་ཏེ།
གཅིག་ཤར་དུ་སོང་། གཅིག་ནུབ་ཏུ་སོང་། ནུབ་ཏུ་སོང་བ་དེ་ལ་བརྟེན་ནས་གཟིགས་
པས། ནུབ་ཕྱོགས་བལ་བོའི་ཡུལ་ན་རྒྱལ་པོ་དེ་བ་ལྷ་ཞེས་པ་ལ། སྲས་མོ་ལྷ་གཅིག་
ཁྲི་བཙུན་ཞེས་པ། སྐུ་མདོག་དཀར་ལ་དམར་བའི་མདངས་ཆགས་པ། ཞལ་ནས་ཧ་
རི་ཙནྡན་གྱི་དྲི་བྲོ་བ། རིགས་པའི་བསྟན་བཅོས་ཐམས་ཅད་ལ་མངའ་བརྙེ ས་པ་ཞིག་
བཞུགས་པར་གཟིགས། དེ་སྤྱན་དྲངས་ན་བཅོམ་ལྡན་འདས་དགུང་ལོ་བརྒྱད་པའི་སྐུ་
ཚད་དང༌། ཐེག་པ་ཆེན་པོའི་ཆོས་ཐམས་ཅད་བོད་དུ་དྲངས་པར་གཟིགས་སོ། ཤར་
དུ་སོང་བ་དེ་ལ་བརྟེན་ནས་གཟིགས་པས། ཤར་ཕྱོགས་རྒྱ་ནག་གི་ཡུལ་ན། རྒྱ་རྗེ་ཐའི་
ཛུང་རྒྱལ་པོ་བྱ་བ་ལ། སྲས་མོ་ལྷ་གཅིག་ཀོང་ཇོ་བྱ་བ། སྐུ་མདོག་སྔོ་ལ་དམར་བའི་
མདངས་ཆགས་པ། ཞལ་ནས་ཨུཏྤལ་སྔོན་པོའི་དྲི་བྲོ་བ། རིགས་པའི་བསྟན་བཅོས་



རབ་བྱེད་བཞི་པ།
85
ཐམས་ཅད་ལ་མངའ་བརྙེ ས་པ་ཞིག་བཞུགས་པར་གཟིགས་སོ། དེ་སྤྱན་དྲངས་ན་བཅོམ་
ལྡན་འདས་དགུང་ལོ་བཅུ་གཉིས་པའི་སྐུ་ཚད་དང་། ཐེག་པ་ཆེན་པོའི་ཆོས་ཐམས་ཅད་
བོད་དུ་སྤྱན་དྲངས་པར་གཟིགས་སོ། དེ་ནས་རྒྱལ་པོ་དེ་འཇིག་རྟེན་ལས་ཁྱད་དུ་འཕགས་
ཤིང་། ཐུགས་སྒམ་པས་རྨི་ལམ་དུ་བྱུང་བ་ལྟར་མཛད་དེ། ནང་པར་བློན་པོ་ཐམས་
ཅད་རྒྱལ་པོའི་དྲུང་དུ་ཕྱག་བྱེད་དུ་བྱུང་སྟེ། བཙན་པོའི་སྐུ་ལ་བསྙུང་མི་མངའ་ལགས་
སམ། སྐུ་ཟོ་མདོག་ལེགས་ལ། ཐུགས་བདེ་བ་དང་ལྡན་ལགས་སམ་ཞེས་མགྲིན་གཅིག་
ཏུ་ཞུས་པས། ཤིན་ཏུ་བདེ་བ་དང་ལྡན་ཏེ། མདང་ངའི་རྨི་ལམ་དུ་ནུབ་ཕྱོགས་ནས་
བལ་རྗེའི་སྲས་མོ་བུ་མོ་མཛེས་མ་ཞིག་དང་། ཤར་ཕྱོགས་ནས་རྒྱ་རྗེའི་སྲས་མོ་བུ་མོ་
མཛེས་མ་ཞིག་དང་། འདི་གཉིས་ངའི་ཁབ་ཏུ་བྱུང་བ་རྨིས་སོ་གསུངས་པས། བློན་
པོ་མགར་ན་རེ། རྒྱལ་པོའི་མནལ་ལམ་དུ་བྱུང་བའི་ལྷ་གཅིག་དེ་གཉིས་ངེད་བློན་པོ་
རྣམས་ཀྱིས་སྤྱན་དྲངས་བྱེད་པས། མནལ་ལམ་དེ་གཞན་ལ་མི་གསུང་བར་ཞུ་ཞུས་སོ༑
དེ་ནས་བློན་པོ་མགར་ན་རེ། ངེད་རང་ཕྱི་ནང་བར་གསུམ་གྱི་བློན་པོ། གཙོ་བོ་མི་
དྲུག་གི་འཚོགས་རྟེན་གྱི་ཟས་ཆང་། ཤ་གཟུགས་རེ་དང་བཅས་ཁྱེར་ལ། སང་སྔ་བར་
བྲག་ལྷའི་ནེའུ་ཐང་ལ། ལྗོན་ཤིང་སྟར་ག་སྡོང་པོའི་རྩ་རྒྱལ་པོའི་ཁྲིའི་དྲུང་དུ་འཚོགས་
ཤིག་ཅེས་སྨྲས་སོ། དེའི་སང་བློན་པོ་གཙོ་བོ་དྲུག་འཚོགས་པས། འཚོགས་རྟེན་གྱི་
ཤ་གཟུགས་དྲུག་བྱུང་བ། གཉིས་ལ་རྐང་པ་རེ། གཉིས་ལ་ལག་པ་རེ། གཅིག་ལ་བྲང་
སོ༑ གཅིག་ལ་དལ་མོ་རྣམས་བྱུང་བ་བསྒྲིགས་པས། ཤ་ཁོག་མ་ཉམས་པ་ཞིག་བྱུང་
བ་དང་། ཐོན་མི་ན་རེ། རྟེན་འབྲེལ་ལེགས། ད་ལན་གྱི་འདུན་གྲོས་འདི་ལ་གྲོས་མ་
བྱས་པར་བློ་མཐུན་པར་བྱུང་བས། གང་བསམ་ཐམས་ཅད་འགྲུབ་པར་འདུག འདུན་
མ་རྒྱ་མ་ཆུང་ཞིག་ཟེར་རོ། མགར་ན་རེ། འདུན་མ་རྒྱ་མི་ཆུང་བར་བྱེད་དོ། ངེད་
རང་ཚོའི་རྗེ་འདིས་དགུང་ལོ་བཅུ་དྲུག་བཞེས། གཞན་དུ་མི་རུང་བས་རྒྱལ་སྲིད་འཛིན་



86
སྲོང་བཙན་ལོ་རྒྱུས་ཞིབ་འཇུག
པ་ལ་བལ་ཡུལ་ན། བལ་རྗེའི་སྲས་མོ་མཛེས་མ་ཞིག་ཡོད་པར་འདུག་པ་དེ་དང་། རྒྱ་
ནག་གི་རྒྱལ་པོ་ལ་སྲས་མོ་མཛེས་མ་ཞིག་ཡོད་པ་དེ་གཉིས་འདིར་བཙུན་མོ་ལ་སྤྱན་འདྲེན་
པ་ཡིན་ནོ་སྨྲས་པས། ཐམས་ཅད་ཀྱིས་དེ་ལེགས་སོ་ཞེས་ཁ་མཐུན་པར་བྱས་སོ།” ཞེས་
གསུངས། ད་དུང་གསལ་པོར་ཤེས་དགོས་པ་ཞིག་ལ་བཙན་པོ་ཁོང་དང་རིགས་སྲས་
ཕྱི་མ་དག་གི་སྐབས་སུ་གཉེན་འབྲེལ་གྱི་ལམ་བུ་དེ་མངའ་རིས་རྒྱ་བསྐྱེད་ཀྱི་ཐབས་ཇུས་
རྩ་ཆེན་ཞིག་ཏུ་བཟུང་བའང་ཧ་ཅང་གསལ་པོར་འདུག་པའོ། །
༢༽ བལ་ཡུལ་གྱི་སྲས་མོ་ཁབ་ཏུ་བསུས་པ།
དེ་ལྟར་སྔ་རབས་ཀྱི་ལོ་རྒྱུས་ཁྲོད་དུ་བཟོ་རིག་ཚོང་ལས་ཀྱི་སྟོབས་འབྱོར་མངའ་ཐང་
ཆེ་བའི་བོད་དང་ས་འབྲེལ་གྱི་བལ་ཡུལ་རྒྱལ་ཁབ་ཏུ། བཙན་པོ་དང་དགོངས་བློན་རྣམས་
ཀྱིས་བཀའ་བཀོད་གནང་བ་བཞིན། བློན་པོ་མགར་སྟོང་བཙན་ཡུལ་བཟུང་དང་ཐུ་མི་
སམ་བྷོ་ཊ་ལ་སོགས་པའི་བློན་འཁོར་རྟ་པ་བརྒྱ་ལྷག་ཙམ་དང་། གསེར་གྱི་དོང་ཙེ། རིན་
པོ་ཆེའི་ཁྲབ། ཟས་གོས་རྒྱན་གསུམ་ལ་སོགས་པ་རྟ་དང་རྔ་མོང་གི་ཁལ་མང་པོ་ལྷ་གཅིག་
ཁྲི་བཙུན་གྱི་རིན་དུ་བསྐུར་ཅིང་། དེ་དང་མཉམ་དུ་བལ་པོའི་རྒྱལ་པོ་འོད་ཟེ ར་གོ་ཆ་
ལ་བཀའ་ལན་དུ་བཀའ་ཤོག་གི་སྒྲོན་བུ་གསུམ་བཅས་གནང་སྟེ་བཙན་པོའི་སྲིད་གཞུང་
གསར་བའི་ཕྱི་འབྲེལ་གྱི་ཕོ་ཉ་དེ་མངགས། བོད་བློན་དེ་དག་གིས་རི་བྲག་ཆུ་གསུམ་
གྱིས་ཡོངས་སུ་བཅད་པའི་ས་ཁུལ་མང་པོ་རིམ་པར་བརྒལ་ཏེ་བལ་རྒྱལ་འོད་ཟེར་གོ་ཆའི་
ཕོ་བྲང་དུ་བཅར་ཞིང་། རིན་ཐང་གཞལ་དུ་མེད་པའི་ལེགས་སྐྱེས་དང་། སྙན་འཇེབས་
ཡིད་རབ་འཕྲོག་པའི་མགུར་ལམ་ནས་ལྷ་གཅིག་ཁྲི་བཙུན་ཁོང་བོད་ཀྱི་བཙན་པོའི་བཙུན་
མོར་སྟེར་དགོས་པའི་ཞི་བའི་རེ་འདུན་བཏོན། ཡིན་ནའང་སྐབས་འདི ར་བལ་རྒྱལ་
འོད་ཟེ ར་གོ་ཆས་ཆ་རྐྱེ ན་རི མ་པ་གསུམ་བཏོན་ཡོད་པ་འདི་ལྟར། དང་པོ། ལྷ་ཆོས་



རབ་བྱེད་བཞི་པ།
87
དགེ་བ་བཅུའི་ཁྲིམས་ཡོད་མེད། གཉིས་པ། ལྷ་རྟེན་གཙུག་ལག་ཁང་སོགས་བཟོ་སྐྲུན་
བྱེད་ནུས་མིན། གསུམ་པ། འབྲུ་སྣ་ལྔ་དང་རིན་པོ་ཆེའི་ལོངས་སྤྱོད་ཕུན་སུམ་ཚོགས་
པ་ཡོད་དམ་ཞེས་ཆོས་ལུགས་དང་མཐུན་པའི་ཁྲིམས་དང་། ཚད་མཐོ་བའི་ཆོས་ལུགས་
རང་བཞིན་གྱི་བཟོ་རིག་ལག་ཤེས། འབྲུ་སྣ་ལྔ་ལ་སོགས་པའི་ཐོན་སྐྱེད་ཀྱི་སྐོར་ནས་
གཉེན་འབྲེལ་འདི་ལས་སླ་བོ་ཞིག་གིས་ཐག་གཅོད་གནང་ཐབས་མེད་ཚུལ་གླེང་། འདི་
ནི་བལ་བོའི་རྒྱལ་ཁབ་ཀྱི་ལ་རྒྱ་འགེབ་སྲུང་དང་སྲས་མོ་བོད་དུ་ལོག་པ་ན་བོད་རྗེ་འབངས་
རྣམས་ཀྱིས་རིན་ཐང་ཆུང་ངུར་མི་བརྩི་བའི་ཐབས་ཚུལ་ཞིག་ཡིན་གྱི། དོན་དངོས་སུ་
བོད་ཀྱི་བཙན་པོའི་དྲག་པོའི་དམག་ཤུགས་ལ་བལྟས་པ་ཡིན་ན། སྐབས་དེར་བལ་བཟའ་
ཁྲི་བཙུན་མི་སྟེར་བའི་སྤོབས་པ་དང་གོ་སྐབས་གཏན་ནས་མེད། གནད་དོན་དེར་བཙན་
པོ་ཁྲི་སྲོང་བཙན་གྱིས་སྔ་ས་ནས་ཐུགས་ཞིབ་གནང་སྟེ། བལ་རྒྱལ་ནས་ངོམ་སོ་བྱེད་
རྒྱུ་ནི་ནང་ཆོས་དང་བཟོ་རྩལ། འབྲུ་རིགས་ཀྱི་སྐོར་ལས་གཞན་སྒྲིག་འཛུགས་དང་དམག་
ཤུགས། མངའ་ཁོངས་སོགས་བོད་དང་བསྡུར་ཐབས་མེད་པར་གཟིགས་ནས་ཁོང་གི་
བཀའ་ཤོག་གི་ངོས་སུ། ཕྱོགས་གཅིག་ནས་ཞི་མཐུན་གྱི་ཆ་གཙོ་བོར་བཟུང་སྟེ་དྲི་བ་
དེ་དག་རྒྱལ་པོ་ཁྱེད་ཀྱི་ཐུགས་འདོད་བཞིན་ལེགས་འགྲུབ་གནང་རྒྱུ་དང་། ཕྱོགས་གཞན་
ཞིག་ནས་ཁོང་གི་བཀའ་ལ་ལོག་པ་ཡིན་ན་དྲག་པོའི་དམག་གིས་ཐག་གཅོད་གནང་རྒྱུ་
ཡིན་ལུགས་ཀྱི་བཀའ་ཤོག་དེ་བལ་བོའི་རྒྱལ་པོར་ཕུལ་ཡོད་པ་ལྟར་ཡིན་ཞིང་། བལ་
བོའི་རྗེ་འབངས་ཐམས་ཅད་ཁོང་གི་མཁྱེན་དཔྱོད་ལ་ཡིད་སྨོན་དང་ངོ་མཚར་སྐྱེས་པ་
དང་། ཡང་དྲག་པོའི་དམག་གི་སྟོབས་ཤུགས་བསྡུར་རྒྱུ་ཡིན་སྐོར་གསུངས་པ་ལ་འཇིགས་
སྣང་དང་། ཡང་ཕྱོགས་གཞན་ཞིག་ནས་རང་ཉིད་ལ་དྲག་པོའི་སྟོབས་ཤུགས་ཐད་རྒྱབ་
སྐྱོར་ངེས་ཅན་ཐོབ་རྒྱུ་དང་། ཐུ་བྷོད་ཕྱོགས་ནས་དྲག་པོའི་ཉེན་ཁ་གང་ཡང་མི་ཡོང་
བའི་ཆེད་དུ་སྲས་མོ་བོད་དུ་སྐྱེལ་རྒྱུ་ཁས་ལེན་ཞུས། དེའི་ཚེ་ལྷ་ཅིག་ཁྲི་བཙུན་གྱིས་



88
སྲོང་བཙན་ལོ་རྒྱུས་ཞིབ་འཇུག་
ས་ཐག་རིང་ཞིང་གནམ་གཤིས་གྲང་བ་དང་། བར་ལམ་བགྲོད་པར་དཀའ་བའི་ཡུལ་
དུ་ཡབ་རྒྱལ་པོའི་བཀའ་བཞིན་འགྲོ་དགོས་ན་ཡབ་རྒྱལ་པོ་ལ་ཆ་རྐྱེན་ཞིག་གནང་ཕྱིར་
མགུར་བཞེངས་པ་གསལ་མེ་རུ། “དེ་འདྲའི་གནས་སུ་བུ་མོ་འགྲོ་དགོས་ན། །ཡབ་
ཀྱི་མཆོད་གནས་དགོས་འདོད་འབྱུང་བའི་ལྷ། །མཐོང་ཐོས་དྲན་རེ ག་ཡོན་ཏན་བསམ་
མི་ཁྱབ། །ཇོ་བོ་མི་བསྐྱོད་རྡོ་རྗེ་བདག་ལ་ཞུ། །ཐུབ་པའི་རྒྱལ་ཚབ་བྱམས་མགོན་རིན་
པོ་ཆེ། །མཚན་དཔེས་རབ་བརྒྱན་ཕན་བདེ་འབྱུང་བའི་གཏེར། །བྱམས་པ་ཆོས་ཀྱི་
འཁོར་ལོ་བདག་ལ་ཞུ། །ཙན་དན་ཇོ་མོ་སྒྲོལ་མ་ཐུགས་རྗེ་ཅན། །འགལ་རྐྱེན་བར་
ཆོད་སེལ་ཕྱིར་བདག་ལ་ཞུ། །རིན་ཆེན་སྟག་ཤ་དེ ་དང་རཏྣ་དེ། །བོད་ཡུལ་དབུལ་
བ་སེལ་ཕྱིར་བདག་ལ་ཞུ། །རིན་ཆེན་འདོད་དགུ་འབྱུང་བའི་ལོངས་སྤྱོད་དང་། །ཟས་
སྐོམ་བདུད་རྩིའི་དཔལ་ལ་སྤྱོད་པའི་གཞི། །བཻཌཱུརྱ་ཡི་ལྷུང་བཟེད་བདག་ལ་ཞུ། །ཁ་
བ་ཅན་ནི་བཀྲེས་ཤིང་སྐོམ་པའི་གནས། །རིན་ཆེན་བང་མཛོད་མང་པོ་བདག་ལ་ཞུ། ཁ་
བ་ཅན་ནི་བསིལ་ཞིང་གྲང་བའི་ཡུལ། །ཚེ་གཅིག་དྲོ་བའི་གོས་ཀྱང་བདག་ལ་ཞུ། །དེ་
ལྟར་མཐའ་འཁོབ་བོད་ཀྱི་རྒྱལ་ཁམས་དེར། །བདག་གི་སྤྱོད་ལམ་བྱ་བ་ཇི་ལྟར་བྱ། །ཡབ་
གཅིག་རྒྱལ་པོས་བདག་ལ་བཀའ་སྩོལ་ཅིག” །ཅེས་རང་ལ་མཁོ་བའི་མཆོད་གནས་
དམ་པ་ཇོ་བོ་མི་བསྐྱོད་རྡོ་རྗེ་དང་བྱམས་པ་ཆོས་འཁོར་མ། ཙན་དན་གྱི་སྒྲོལ་མ། བཻཌཱུརྱ་
ཡི་ལྷུང་བཟེད། གཞན་ཡང་རིན་པོ་ཆེ་སྣ་ཚོགས་ཀྱི་བང་མཛོད་དང་གོས་ཐེར་སོགས་
སློང་བར་མ་ཟད་བུ་མོའི་སྤྱོད་ལམ་འཁྱེར་སྟངས་སོགས་ལ་ཡང་ལམ་སྟོན་བཀའ་སློབ་
ཞུས་པ་ལ། ཡབ་རྒྱལ་པོ་འོད་ཟེར་གོ་ཆས་རང་གི་མིག་འབྲས་ལྟར་གཅེས་པའི་བུ་མོར་
བོད་ཀྱི་ཁོར་ཡུག་གི་ཆེ་བ་དང་བཙན་པོའི་མི་གཤིས། རྒྱལ་ཁྲིམས་ཀྱི་ཡོན་ཏན་རིམ་
པར་བརྗོད་ཅིང་། ཇོ་བོ་མི་བསྐྱོད་རྡོ་རྗེ་དང་བྱམས་པ་ཆོས་འཁོར་མ་ཡི་སྐུའི་བྱུང་རབས་
དང་འབྲེལ་ཏེ་ཙན་དན་གྱི་སྒྲོལ་མ་ལ་སོགས་པའི་བྱིན་རླབས་ཀྱི་ཚན་ཁ་འབར་བའི་རྟེན་



རབ་བྱེད་བཞི་པ།
89
ཆས་དང་རིན་པོ་ཆེའི་ལེགས་སྐྱེས་སྣ་ཚོགས་གླང་པོ་ཆེ་དང་རྟ་ལ་སོགས་པའི་ཁལ་ཅི་
དགར་སྩོལ་བར་ཁས་འཆེ་བའི་མགུར་འདི་བཞེངས་པ་གསལ་མེ་རུ། ““ང་ཡི་སྙིང་དང་
འདྲ་བའི་བུ་མོ་ཁྱོད། །བོད་ཅེས་བྱ་བ་ཁྱད་པར་འཕགས་པའི་ཡུལ། །རི་མཐོ་ས་གཙང་
གངས་རི་གཉན་གྱི་མགུལ། །བསིལ་ལ་མཛེས་པ་ལྷ་གནས་གཞལ་ཡས་ཁང་། །ངོ་མཚར་
རྨད་བྱུང་ཕན་བདེ་འབྱུང་བའི་གཞི། །ཆུ་བོ་བཞི་འབབ་རྩི་ཤིང་ནགས་ཀྱིས་མཛེས། །འབྲུ་
སྣ་ལྔ་འཁྲུངས་རིན་ཆེན་སྣ་ཚོགས་འབྱུང་། །རྐང་བཞི་ཀུན་ཁྱབ་རྩི་ཐོག་མར་ལ་སྤྱོད། །རྒྱལ་
པོ་ལྷ་ཡིན་འཁོར་རྣམས་བྱང་ཆུབ་སེམས། །དམ་ཆོས་མེད་ཀྱང་རྒྱལ་པོའི་བཀའ་ཁྲིམས་
ཡོད། །དེ་འདྲའི་གནས་སུ་བུ་མོ་ཁྱོད་སོངས་ཤིག །བདག་གི་ཡི་དམ་མི་བསྐྱོད་རྡོ་རྗེ་
དང་། །རྗེ་བཙུན་བྱམས་པ་ཆོས་ཀྱི་འཁོར་ལོ་འདི། །འཛམ་བུ་གླི ང་པ་ཚེ་ལོ་ཉི་ཁྲིའི་
དུས། །རྒྱ་གར་ཆོས་རྒྱལ་ཀྲྀ་ཀྲྀའི་ཐུགས་དམ་དུ། །རིན་ཆེན་སྣ་ཚོགས་འདུས་པའི་
ཕུང་པོ་ལ། །སངས་རྒྱས་འོད་སྲུངས་དག་གིས་རབ་གནས་མཛད། །སྤྲུལ་པའི་ལྷ་བཟོའི་
ལུགས་སུ་བླུགས་པ་ལས། །ཐོག་མར་བྱམས་པ་ཆོས་ཀྱི་འཁོར་ལོ་བཞེངས། །དེ་ཡི་
རྗེས་ལ་མི་བསྐྱོད་རྡོ་རྗེ་ནི། །ངོ་མཚར་དཔག་མེད་མཚན་དཔེའི་རྒྱན་གྱིས་སྤྲས། །ཕན་
བདེའི་འབྱུང་གནས་དད་ལྡན་རྟེན་དུ་བཞེངས། །མཐོང་ཐོས་དྲན་རེག་ཡོན་ཏན་བསམ་
མི་ཁྱབ། །ས་སྟེང་འགྲན་ཟླ་ཀུན་དང་བྲལ་བ་འདི། །མ་འོངས་སེམས་ཅན་བསོད་ནམས་
བསག་པའི་ཕྱིར། །ལྷ་མིའི་སྟོན་པ་ཤཱཀྱའི་རྒྱལ་པོ་དེའི། །དགུང་ལོ་བརྒྱད་པའི་ཚུལ་
དུ་ལུང་བསྟན་མཛད། །དེ་ཡི་དུས་སུ་འོད་ཀྱིས་འཇིག་རྟེན་ཁྱབ། །ལྷ་རྣམས་ཀུན་གྱིས་
མེ་ཏོག་ཆར་བ་ཕབ། །དེ་ལྟར་ཡོན་ཏན་ལྡན་པའི་རྟེན་མཆོག་འདི། །བདག་གི་མིག་
གི་འབྲས་ལྟར་གཅེས་ན་ཡང་། །མཛེས་པའི་བུ་མོ་ཁྱོད་ལ་བདག་གིས་བརྫངས། །རྗེ་
བཙུན་བྱམས་པ་ཆོས་ཀྱི་འཁོར་ལོ་འདི། །འགྲོ་ཀུན་དགེ་ལ་བཀོད་ཕྱིར་བདག་གིས་
བརྫངས། །ཙན་དན་ཇོ་བོ་སྒྲོལ་མ་རང་བྱོན་འདི། །འཇིགས་པ་བརྒྱད་སོགས་བར་དུ་



90
སྲོང་བཙན་ལོ་རྒྱུས་ཞིབ་འཇུག
，
གཅོད་པ་རྣམས། །ཉེ་བར་ཞི་ནས་དགེ་ལེགས་རྒྱས་པའི་ཕྱིར། །མཛེས་པའི་བུ་མོ་
ཁྱོད་ལ་བདག་གི ས་བརྫངས། །རི ན་ཆེན་སྟག་ཤ་དེ་དང་རཏྠ་དེ ། །དབུལ་ཕོངས་
སྡུག་བསྔལ་སེལ་ཕྱིར་ཁྱོད་ལ་བསྐུར། །རིན་ཆེན་དགོས་འདོད་འབྱུང་བའི་ལོངས་
སྤྱོད་གཏེར། །བཻཌཱུརྱ་ཡི་ལྷུང་བཟེད་ཆེན་པོ་འདི། །ཟས་སྐོམ་བདུད་རྩིའི་ཆར་བ་འབེབས་
པ་དང་། །བཀྲེས་སྐོམ་སྡུག་བསྔལ་སེལ་ཕྱིར་ཁྱོད་ལ་བསྐུར། །རིན་ཆེན་གསེར་དངུལ་
དར་ཟབ་རྒྱན་དང་བཅས། །གླང་ཆེན་རྔ་མོང་དྲེལ་དང་བཅས་པའི་ཁལ། །གཞན་ཡང་
མཁོ་བའི་ཡོ་བྱད་ཟས་གོས་རྣམས། །གང་ལ་ཅི་འདོད་བུ་མོ་ཁྱོད་ལ་བསྐུར། །རིགས་
བཟང་ཡིད་འོང་མཛེས་པའི་བུ་མོ་བཅུ། །ཁྱོད་ཀྱི་སྐྱོ་གྲོགས་བྱེད་པའི་འཁོ ར་དུ་
བརྫངས། །ཨེ་མ་འབྲལ་བར་མི་ཕོད་བུ་མོ་ཁྱོད། །གཏམ་གྱི་རྟིང་མ་ཡིན་ནོ་ཡིད་
ལ་ཆོངས། །ཁ་བ་ཅན་གྱི་རྒྱལ་པོའི་ཕོ་བྲང་དེ། །བློན་པོ་བོད་འབངས་རྣམས་དང་
འགྲོགས་པའི་དུས། །ཁྱོད་ཀྱི་སྤྱོད་ལམ་བྱ་བ་འདི་བཞིན་གྱིས།” །ཞེས་གསུངས་པ་
སོགས་མི་ཆོས་རིག་པའི་བསླབ་བྱ་མང་དུ་མཛད་དེ་གཟའ་སྐར་དུས་ཚོད་བཟང་བའི་
ཉིན་ཞིག་ལ་རྟེན་འབྲེལ་གྱི་ཆོ་ག་རྒྱ་ཆེན་བསྐྱངས་ཏེ་ལྷ་གཅིག་ཁོང་ལ། ཇོ་བོ་མི་བསྐྱོད་
རྡོ་རྗེ་ལ་སོགས་པའི་ལོ་རྒྱུས་ཀྱི་དོན་སྙིང་ལྡན་པའི་སྐུ་གསུང་ཐུགས་རྟེན་སྣ་ཚོགས་པ་
དང༌། རིན་པོ་ཆེ་གྲངས་མེད་པ། བཟོ་རྩལ་ཕུལ་བྱུང་གི་མི་སྣ་དུ་མ་དང་། ཁྲི་བཙུན་
ཁོང་ལ་སྐུ་འཁོར་མཛེས་པའི་བུ་མོ་བཅུ་དང་བཅས་བོད་དུ་སྐྱེལ་མ་ཞུས་ཤིང་བལ་བོད་
ས་མཚམས་སུ་སླེབས་པ་ན། བོད་འབངས་རྣམས་ཀྱིས་གླུ་ལེན་གར་རྩེད་དང་བཞད་
གར་གྱི་འཁྲབ་སྟོན་སྣ་ཚོགས་ཀྱིས་བསུ་མ་རྒྱ་ཆེན་བྱས་ཏེ་བཙན་པོའི་ཕོ་བྲང་དུ་གདན་
དྲངས། ལྷ་ཅིག་ཁྲི་བཙུན་ཞེས་པ་ནི་དགུང་ལོ་བཅུ་དྲུག་ལ་སླེབས་པ། སྐུ་བྱད་བལྟ་
བས་ཆོག་མི་ཤེས་པ། མཚན་དང་དཔེ་བྱད་ཀྱིས་བརྒྱན་པ། སྐུ་མདོག་དཀར་ལ་དམར་
མདངས་རྒྱས་པ། ཞལ་ནས་ཨུཏྤལ་དམར་པོའི་དྲི་བྲོ་བ་སོགས་མཛེས་པའི་ཁྱད་ཆོས་



རབ་བྱེད་བཞི་པ།
91
ཡོངས་སུ་རྫོགས་པར་བཤད། ཁོང་ནི་བོད་བཙན་པོའི་མཛད་རྗེས་དཔུང་འདེགས་
ཀྱི་ཀ་བ་ཕུལ་དུ་བྱུང་བ་ཞིག་ཡིན། དེའི་ཕྱི ར་བོད་སྔ་རབས་ཀྱི་ལོ་རྒྱུས་སྨྲ་བ་དག་
གིས་ཀྱང་ལྷ་གཅིག་ཉིད་རྗེ་བཙུན་སྒྲོལ་མའི་སྤྲུལ་པ་ཞིག་ཡིན་པར་གདེང་འཇོག་གནང་
མྱོང་ངོ༌། །
༣༽ རྒྱ་བཟའ་ཀོང་ཇོ་ཁབ་ཏུ་བསུས་པ།
མི་རྗེ་སྲོང་བཙན་སྒམ་པོས་རྒྱ་ནག་བཀྲ་ཤིས་ཁྲི་སྒོ་ནས་ཝུན་ཤིང་ཀོ་ཇོ་ཁབ་ཏུ་བསུས་
པའི་དགོས་དམིགས་གང་ཡིན་ཐད་གླེང་ཚུལ་སྣ་ཚོགས་འདོན་མཁན་ཡོད། དཔེར་ན།
ཁ་ཅིག་གིས་ཇོ་བོ་ཤཱཀྱ་མུ་ནེ་གདན་འདྲེན་ཆེད་དུ་བཤད་པ་དང་། རེ་ཤས་ཀྱིས་ཐང་
གོང་མའི་བཟོ་རིག་ལག་རྩལ་དང་གསོ་བ་རིག་པ་སོགས་བོད་ལ་ཁྱབ་བརྡལ་དུ་གཏོང་
ཆེད་ཡིན་ཟེར། ཡང་རེ་ཤས་ནས་དུས་དེར་ཨེ་ཤ་ཡའི་ཤར་ནུབ་ཀྱི་རྒྱལ་ཁབ་མང་པོ་
ཞིག་གིས་ཐང་གི་སྲས་མོ་སློང་གི་ཡོད་པ་ལ་ཆེད་དུ་འགྲན་རྩོད་བྱས་པ་ཞིག་ཡིན་པར་
གླེ ང་། འདི་དག་ནི་ཁོ་བོས་སྔོན་དུ་སྨོས་པའི་ཆར་གཏོགས་པའམ་དེ་དང་ཆ་མཐུན་
པ་ཡིན། ཡིན་ནའང་ད་དུང་དེ་ཙམ་གྱིས་སྐབས་འདིར་དགོས་པ་དངོས་ཐོན་མི་འདུག་
སྙམ། ཕྲན་གྱི་བསམ་ཚུལ་ལྟར་ན། སྐབས་འདིར་ཐང་གོང་མ་ལ་སྲས་མོ་སློང་བ་ནི་
གོང་ལྟར་ལགས་ཀྱང་ལོ་རྒྱུས་ཀྱི་གནས་རིམ་ཐད་ལ་ཀོང་ཇོ་སློང་བའི་ཆབ་སྲིད་ཀྱི་དྲིལ་
བསྒྲགས་འོག་ནས་དོན་དངོས་སུ་མཐའ་མཚམས་བརྟན་སྲུང་དང་། ལྷག་དོན་དུ་ཁམས་
ཁུལ་དང༌། ཙོང་ཁ་བདེ་ཁམས། ཆང་རི གས། འ་ཞ། གྲུ་གུ། འཇང་རི གས་སོགས་
བཙན་པོའི་མངའ་ཁོངས་རྣལ་མ་ཞིག་ཏུ་བསྡུ་བ་དང་། ཕྱོགས་གཞན་ནས་སྐབས་དེར་
ཨེ་ཤ་ཡའི་གླིང་ན་སྟོབས་ཤུགས་ཅུང་ཟད་དྲག་ཤོས་སུ་གྱུར་པའི་ཤར་ཕྱོགས་ཐང་རྒྱལ་
ཁབ་ལ་དྲག་ཤུགས་ཀྱིས་འགྲན་རྩོད་དམ་བཙན་འཛུལ་སོགས་ཀྱི་ཆེད་དུ་བཙན་པོ་ཁོང་



92
སྲོང་བཙན་ལོ་རྒྱུས་ཞིབ་འཇུག
རང་ཉིད་ཀྱིས་དངོས་སུ་དྲག་པོའི་དཔུང་སྣ་དྲངས་ཏེ་མཐའ་མཚམས་སུ་ཆིབས་བསྒྱུར་
གནང་བ་ཞིག་ཡིན་སྙམ། ཐང་ཡིག་( གསར་མ་རུ།) “སྡོད་གནས་སྦྲ་གུར་དུ་བྱེད་།”
ཅེས་པ་དང༌། ““གནག་ཕྱུགས་ནི་རྩྭ་ཆུ་བཟང་ངན་ལ་བརྟག་ནས་མཚེར་ས་སྤོ་བ་ལས།
སྡོད་ས་ངེས་གཏན་ཞིག་མེད།” ཅེས་པ་ནི་སྐབས་དེར་བཙན་པོའི་དམག་དཔུང་མཐའ་
མཚམས་སུ་གནས་འཆའ་ཞིང་དྲག་པོའི་དམག་དཔུང་གིས་རྒྱལ་ཕྲན་ཁག་ཅིག་དབང་
སྡུད་བྱེད་བཞིན་པའི་སྐབས་ཤིག་ཡིན་པ་ཐག་གིས་ཆོད། དེ་ལྟར་ཡིན་པ་ནི་ཆོས་འབྱུང་
མཁས་དགའ་རུ། “བློན་པོ་རྣམས་ཕྱིན་ཏེ་རྒྱ་ནག་ཟུམ་ཤིང་བཀྲ་ཤིས་ཁྲི་སྒོར་སྨེ བས་
ཏེ་རྒྱལ་པོ་ཐང་ཐའེ་ཛུང་ངམ་ཀོང་ཙེ་འཕྲུལ་རྒྱལ་ཞེས་པ་དེ་དང་མཇལ། ཕྱག་རྟེན་ཞུ་
རྟེན་བཏང་རིན་ཕུལ་ཏེ་ལྷ་གཅིག་ཞུས་པས་རྒྱལ་པོ་དགྱེས་ཏེ་གནང་བར་དགོངས་པ་ལ་
སྲས་རྒྱལ་བུ་ཐེ་བ་ན་རེ་བོད་ཀྱིས་རྒྱའི་ཡུལ་མང་པོ་བཅོམ། རྒན་པོ་རྣམས་བསད་པས་
བོད་ལ་མི་སྟེ ར།” ཅེས་འཁོད།
དེ་ལྟར་མཐའ་མཚམས་སུ་རིམ་བཞིན་རྒྱལ་ཕྲན་ཁག་དབང་བསྒྱུར་བྱེད་བཞིན་
པའི་སྐོར་རྒྱ་རྩོམ་སྲོང་བཙན་སྒམ་པོའི་ལོ་ཚིགས་ཞེས་པ་ན་གསལ་བ་འདི་ལྟ ར་ཏེ།
““རྟ་ཡེ་ཁྲི་ལོ་གསུམ་པའི་རྗེས་སུ་ཆང་རིགས་རྣམས་གཅིག་རྗེས་གཉིས་མཐུད་ཡིན་
པ་དང་། རྗེས་སུ་སྡེ་ཚོ་དེ་དག་ཐུ་བྷོ ད་ཀྱི་དབང་འོག་ཏུ་ཚུད་ཀྱང་ད་དུང་ཐད་ཀར་
དབང་བསྒྱུར་བྱེད་མ་ཐུབ་པར་དེ་དག་ལ་སྔར་བཞིན་རྒྱལ་པོ་སོར་བཞག་གིས་མཐའ་
ཁུལ་གྱི་སྡེ་རིས་སུ་བརྩིས་ཤིང་། མཐར་ཐུ་བྷོད་ཀྱིས་ཆང་རིགས་ཚོ་བ་ཁག་ཐུ་བྷོད་
ཅན་དུ་བསྒྱུར་པའི་སྲིད་ཇུས་ལག་བསྟར་བྱེད་སྐབས་ཕུའུ་གོའོ་ཡིས་གཙོས་པའི་ཆང་
རིགས་སྡེ་ཚོ་ཁག་གིས་ཟུའེ་རྒྱལ་རབས་ལ་ནང་མཇལ་གྱིས་ཟུའེ་དང་མཉམ་འབྲེལ་
གྱི་ཐུ་བྷོད་ལ་འགོག་རྒོལ་བྱེད་རྒྱུའི་བསམ་བློ་བཅངས།” ཞེས་དང་། “རྟ་ཡེ་ཁྲི་
ལོ་དཀྱིལ་མའི་དུས་སུ་གོང་མའི་སར་སྐྱེས་འབུལ་བར་འོངས་ཤིང་། ཟུའེ་གོང་མ་
，



རབ་བྱེད་བཞི་པ།
93
ཁོ་ཚོའི་དོན་དུ་འགྲོ་འོང་སྟབས་བདེ་ཡོང་ཆེད། རི་ལམ་གཏོད་རྒྱུའི་རེ་འདུན་ཞུས་
པ་བཅས་ཀྱི་ཐོག་ནས་དེ་དག་ཐུ་བྷོད་ཀྱིས་གནོན་ཤུགས་ཕོག་པའི་འོག་ཏུ་ཡོད་པ་གསལ་
པོར་མཚོན། ཐང་རྒྱལ་རབས་ཀྱི་དུས་སུ་སླེ བས་རྗེ ས་ཅ་ལེའང་ཞེས་པ་ཅི་སྨི་ཀྲའུ་
ཟེ ར་བ་དེ་ཡིན་པ་ཕུད། དེ་བྱིངས་ཕུའུ་གོའོ་སོགས་ཚོ་བ་ཉི་ཤུ་ལྷག་ཙམ་ཡིག་ཐོག་
ཏུ་འཁོད་པ་མི་སྣང་བ་ནི་ཁོ་ཚོ་བོད་ཀྱིས་དབང་འོག་ཏུ་བསྡུས་པས་མཚོན། དེ་ཡང་
ཆང་རི གས་དེ་རྣམས་སྤྱི ར་ཟུའེ་རྒྱལ་རབས་ཀྱི་རོགས་སྐྱོར་འོག་ལ་ད་གཟོད་ཐུ་བྷོད་
ཀྱིས་ཐད་ཀར་དབང་བསྒྱུར་ལ་ངོ་རྒོལ་བྱེད་ཐུབ་པ་བྱུང་། འོན་ཀྱང་ཟུའེ་རྒྱལ་རབས་
ཀྱི་དུས་མཇུག་ཏུ་དཀྱིལ་རྒྱུད་ཀླུ ང་ཐང་ས་ཁུལ་ལ་ཟིང་ཆ་ཆེན་པོ་ལངས་པས་ཆང་
རིགས་དེ་དག་ལ་ཕྱི་ཕྱོགས་ཀྱི་རོགས་སྐྱོར་ཐོབ་པའི་རེ་བ་སྟོངས་ཟད་དུ་གྱུར་སྟབས་
ཐུ་བྷོད་ལ་མགོ་མཐར་ཕྱིན་པ་མི་འདོགས་ཀ་མེད་བྱུང་།” ཞེས་གསལ་བ་ལྟར་མཐའ་
ཁུལ་གྱི་རང་ཁོངས་སུ་ས་ཐག་རིང་པོར་གཏོགས་བསྡད་པའི་རྒྱལ་ཕྲན་དང་རང་མགོར་
སྡོད་པའི་རྒྱལ་ཕྲན། ཐང་གི་སྡེ་རིས་སུ་གཏོགས་པའི་རྒྱལ་ཕྲན་ཁག་རིམ་པར་དབང་
དུ་བསྡུས་པར་མ་ཟད་ཉིན་རེ་ནས་ཉིན་རེ ར་བོད་དམག་གིས་ས་མཚམས་མང་པོ་བརྒལ་
ཏེ་རྒྱ་ནག་ཐང་གི་ཕྱོགས་སུ་བསྐྱོད་ཅིང་མཐར་ཕྱི་ལོ་ ༦༣༤ ལོར་གོང་མའི་སྲས་
མོ་སློང་བའི་ཕོ་ཉ་ཞིག་བཏང་ཡང་། ས་མཚམས་ཀྱི་རྩོད་རྙོ ག་སོགས་ཀྱི་གནད་དོན་
འོག་ནས་ད་དུང་ཞུ་ཞུ་ལགས་ལགས་ཀྱི་གོང་མའི་སྲས་མོ་འབུལ་རྒྱུ་ནི་ཐང་གོང་མའི་
ཆེ་མཐོང་སོགས་ལ་གནོད་པར་དོགས་པ་དང་། ཡང་ཕར་ཕྱོགས་ནས་བོད་ཀྱི་དཔུང་
ཤུགས་བཙན་པ་སོགས་ལ་འཇིགས་སྣང་དང་བཅས་མཐའ་དོན་མདའ་གཅིག་གིས་བྱ་
གཉིས་གསོད་འདོད་ཀྱིས་སྲས་མོ་སྟེ ར་བ་ཁས་མ་བླངས་ཤིང༌། དེའི་དོན་རྐྱེ ན་འ་
ཞི་རྒྱལ་ཕྲན་གྱི་མགོར་གཡོགས་པ་རེད། བོད་བཙན་པོས་གོ་སྐབས་དེ་དང་བསྟུ ན་
ནས་རྒྱ་ནག་གོང་མར་ལོ་ངོ་དུ་མའི་རི ང་ལ་ས་མཚམས་རྩོད་རྙོག་གི་དགྲ་ཟླར་གྱུ



94
སྲོང་བཙན་ལོ་རྒྱུས་ཞིབ་འཇུག
པའི་འ་ཞའི་རྒྱལ་ཕྲན་དེ་གཡུལ་འགྱེད་ཐེངས་གཅིག་གིས་ཕམ་པར་བརྒྱབ་སྟེ་མངའ་
ཁོངས་སུ་བཅུག་པ་དང༌། དུས་དེར་རྒྱའི་མངའ་འོག་གི་འཇང་རི གས་རྣམས་ཀྱང་
བོད་ཕྱོགས་སུ་ལངས། དེ ར་མ་ཟད་བྱང་དང་། ལ་སུ། བ་ཡི་ལང་སོགས་ཀྱང་བོད་
ལ་ཤོར། དེ་ནས་བཙན་པོས་ཁྲི་དམག་ཉི་ཤུ་ལྷག་གི་དཔུང་སྣ་ཁྲིད་དེ་རྒྱའི་སུང་ཀྲིག་
བཅོམ་ནས་དེར་སྒར་བཏབ། ཐང་གོང་མ་ལ་འཇིགས་སྐུལ་ཚད་མེད་དང་བློ་ཡུལ་
ལས་འདས་པའི་དྲག་ཤུགས་ངོམ་སོ་འདི་བརྒྱུད་དེ་ཐང་གི་སྲས་མོ་མི་སྟེ ར་ན་ཕོ་བྲང་
དུ་དམག་འདྲེན་རྒྱུ་ཡིན་ལུགས་ཀྱི་བཙན་བཀའ་བཏང་། དེ་འཕྲལ་ཐང་གོང་མས་དམག་
དཔོན་ཧན་ཝེ་བྱ་བ་དམག་འཐབ་ཏུ་མངགས་ཀྱང་ལས་སླ་བོར་ཕམ་པར་གྱུར། ཡང་
བསྐྱར་དམག་དཔོན་ནིའུ་ཅི་བྱ་བ་ཁྲི་དམག་ལྔ་ལྷག་དང་བཅས་བཏང་བ་རྣམས་གསང་
ཡིབ་ཀྱིས་མཚན་གཅིག་ལ་ཟོང་ཅོ་ན་ཡོད་པའི་བོད་ཀྱི་སོ་ཁ་སྲུང་བའི་དམག་མི་རྣམས་
དང་གཡུལ་བཀྱེས་པར་བོད་དམག་གི་ཟོན་གློད་པའི་སྐབས་དང་འཁེལ་ནས་བོད་དམག་
རེ་ཞིག་ཕམ། སྐབས་དེར་བོད་ཀྱི་ཀོང་ཇོ་སློང་བའི་ཕོ་ཉ་ཐེངས་བཞི་པ་རྒྱའི་ཕོ་བྲང་
དུ་འབྱོར་བ་དང་སྟབས་འགྲིག་པས། ཐང་གོང་མ་ཡིས་དགའ་སྤྲོ་དཔག་མེད་ངང་ཀོང་
ཇོ་སྟེ ར་རྒྱུ་ཁས་ལེན་བྱས། འདི་ནི་ཐང་ཀོང་མ་ལ་མཚོན་ན་བྱ་ཁུ་བྱུག་གིས་སྒུག་
པའི་གནམ་ཆུ་ལྟ ར་ཝ་གཟུགས་སྲུང་འགེབ་ཀྱི་དུས་ཚོད་ཡག་ཤོས་ཤིག་ཡིན། གང་
ལྟ ར་དུས་སྐབས་དེའི་དམག་འཁྲུག་གི་ངོ་བོ་དང་། བརྒྱུ ད་རི མ། སྤྱི་ཚོགས་གཉིས་
ཀྱི་གནས་བབ་ལ་དཔྱད་པ་ཡིན་ན། བོད་བཙན་པོའི་དྲག་ཤུགས་བཀོལ་ཏེ་ཤར་ཕྱོགས་
ཐང་གི་སྲས་མོ་བཙན་འཕྲོག་བྱས་པ་ཞིག་ཡིན་པ་གསལ་པོ་ར་སྤྲོད་བྱེད་ཐུབ། ཡིན་
ནའང་ཐང་ཡིག་རྙི ང་མ་རུ། “ཀྲེ ན་ཀོན་ཁྲི་ལོ་བཅོ་ལྔར་ཐའི་ཙུང་གིས་ཝུན་ཤིང་
མནའ་མར་བཏང་། ལི་ཕུའུ་ཧྲང་ཧུའུ་ཅང་ཤའ་ཝང་ཏའོ་ཙུང་ཞེས་པར་གཉེན་སྒྲིག་
གཙོ་སྐྱོང་དང་། ཀོང་ཇོ་ཐུ་བྷོ ད་བར་སྐྱེལ་དགོས་པའི་བཀའ་གནང་། སྲོང་བཙན་
་
1



རབ་བྱེད་བཞི་པ།
95
དཔུང་ཁྲིད་དེ་པོ་ཧའེ་ལ་འབྱོར་བ་དང་། ཁོང་སྐུ་ངོ་མས་ཧོ་ཡོན་དུ་བསུ་བ་མཛད།
ཏའོ་ཙུང་དང་མཇལ་བས་ཁོང་གིས་མག་པའི་ཚུལ་བཟུང་སྟེ་གུས་ཞབས་ཆེན་པོ་གནང་།
དེ་འཕྲལ་རྒྱལ་ཁབ་ཆེན་པོའི་རྒྱན་གོས་དང་གུས་ལུགས་ཀྱི་བྱེད་སྒོའི་མཛེས་ཁྱད་ལ་
ཧ་ལས་ཤིང༌། རང་བབ་ལ་གཟིགས་ཏེ་ངོ་གནོང་བའི་རྟགས་བསྟན།” ཞེས་ས་མཚམས་
སུ་བཙན་པོ་སྐུ་དངོས་བསུ་མར་ཕེབས་ཤིང་མག་པའི་ཚུལ་གྱིས་གུས་ཞབས་མཛད་
ཚུལ་དང་། རྒྱ་ནག་གི་རྒྱན་གོས་ལ་ཧ་ལས་ཏེ་ངོ་གནོང་བའི་རྟགས་བསྟན་ཚུལ་སོགས་
ནི༑ སྐབས་དེའི་ལོ་རྒྱུས་སྤྱི་བབས་ལ་བལྟས་པ་ཡིན་ན་དེ་ནི་མི་བདེན་རྫུན་བཟོས་
ཀྱི་སྐད་ཅོར་ཞིག་ཡིན་པ་གཟུ་བོར་གནས་པའི་ལོ་རྒྱུས་སྨྲ་པ་དག་གིས་གསལ་པོར་
མཁྱེན་ངེས་ཡིན། སྤྱིར་ཐང་ཡིག་རྙི ང་མ་འབྲི་དུས་ཐང་རྒྱལ་རབས་ནུབ་སྟེ་ལོ་ངོ་
བཞི་བཅུ་ལས་མ་འདས་པའི་ཕྱིར། བོད་ཀྱི་ཕྱོགས་ལ་འཁོན་སེམས་དང་སྡང་སེམས་
ཆེ་ཁར་གོང་མ་ཁྲུའུ་ཏེའི་ཁེ་ཡུན་སོགས་ཀྱིས་ཞིབ་བཤེར་འོག་བྲིས་པ་ཡིན་དུས། རང་
དང་དགྲ་ཕྱོགས་ཀྱི་ལོ་རྒྱུས་དངོས་གནས་པ་ཞིག་སྐབས་དེ ར་ཁོར་ཡུག་གིས་བཀག་
རྒྱའི་རྐྱེན་གྱིས་དཔེ་ཇེ་བཞིན་འབྲི་ཐབས་མེད་པ་སོགས་ལ་བརྟེན་གནས་སྟངས་དངོས་
དང་མི་འཚམ་པའི་གཏམ་འདི་འདྲ་བྱུང་བར་མ་ཟད་དེབ་ཐེར་དེར་བོད་དང་རྒྱལ་ཁབ་
གཞན་དག་ལ་མ་དགའ་ཞེན་ཕྱོགས་ཀྱིས་མཚང་མིང་མང་པོ་ཞིག་ཀྱང་བཀོལ་འདུག
ཡིན་ནའང་ང་ཚོས་འདིར་ལོ་རྒྱུས་ཡིག་ཆའི་དཔྱད་གཞིར་འཛིན་མི་ཆོག་པ་མེད། འོན་
ཀྱང་དཔྱད་བརྗོད་པ་ཞིག་ལ་མཚོན་ན་བླང་དོར་བཅུད་ལེན་ཡོད་པའི་སྒོ་ནས་ལོ་རྒྱུས་
ཀྱི་དོན་དངོས་མཚོན་ཐུབ་པ་བྱ་དགོས་པ་ནི་གནད་དོན་འདི་རི གས་ཀྱིས་སློབ་སྟོན་
གནང་འདུག་གོ། །
དེས་ན་ང་ཚོས་གོང་གི་ཐང་དེབ་རྙིང་མར་འཁོད་པའི་ཚིག་དུམ་འདི་དངོས་ཐོག་
བདེ ན་འཚོལ་གྱི་སྐད་ཆ་ཞིག་ཏུ་ངོས་ལེན་བྱེད་ཐབས་མེད། འདི ་ནི་ཁོ་བོས་ཞེན་



96
སྲོང་བཙན་ལོ་རྒྱུས་ཞིབ་འཇུག
ཁོག་གམ་གང་འདོད་དུ་ཧམ་བཤད་བྱས་པ་ལྟ་བུ་མ་ཡིན་པར། མེ་མདའ་དང་ལྕགས་
སྒྲོག་འོག་འཚོ་བའི་གཞིས་སྡོད་བོད་རི གས་རྩོམ་པ་པོ་དང་རྒྱ་རི གས་ལོ་རྒྱུས་སྨྲ་པ་
ཁག་གཅིག་ནས་ཀྱང་དེ་དོན་ངོས་ལེན་གནང་མི་འོས་ཚུལ་རྩོམ་ཡིག་མང་དུ་ཡོད་པ་
ལས་འདི ར་དཔེ་མཚོན་ཙམ་བཀོད་ན། རྩོམ་པ་པོ་ཆབ་འགག་རྡོ་རྗེ་ཚེ་རི ང་གི་ལོ་
རྒྱུས་ཀྱི་གནས་ཚུལ་འགར་དཔྱད་པ་ཞེས་པ་རུ། །
“ཁོ་བོས་བལྟས་ན་སྲོང་བཙན་སྒམ་པོས་མཚོ་ནག་ཏུ་ཀོང་ཇོར་བསུ་བ་མཛད་
ཡོད་མེད་སྐོར་ལ་ད་དུང་དཔྱད་པ་ཞིབ་མོ་ཞིག་གཏོང་དགོས་པར་སེམས། རྒྱུ་མཚན་
ནི༑ གཅིག སྲོང་བཙན་སྒམ་པོའི་དུས་སུ་ཐང་བོད་གཉིས་ཕྱོགས་གང་ཐད་དུ་འདྲ་
མཉམ་ཡིན་པར་མ་ཟད། དམག་དོན་གྱི་སྟེང་ནས་བོད་དམག་གི་སྟོབས་ཤུགས་ཐང་
ལས་ཀྱང་ཆེ་བ་རྒྱ་བོད་གཉིས་ཀྱི་ཡིག་ཚང་ཁག་ཏུ་གསལ་འདུག་པ་སོགས་བཤད་མི་
དགོས་པར་འདིར་སྙན་ཚིག་ཤོ་ལོ་ཀ་གཅིག་གིས་མཚོན་པར་བྱས་ན། དེབ་ཐེར་དཀར་
པོ་ལས། གཡོ་མེད་སྙི ང་རྗེའི་དབང་ཕྱུག་སྤྱན་རས་གཟིགས། །ཡུད་ཙམ་ཁྲོས་པའི་
སྤྱན་གྱི་སྡང་མིག་གིས། །གསེར་འབྲུག་སྡེ ར་ལྔའི་ཁྲི་ལ་འགྱིང་བ་ཡི། །མཐུ་ལྡན་
གནམ་གྱི་བུ་ཡང་འདར་བ་བྱས། །ཞེས་བྱ་བ་ནི་སྲོང་བཙན་སྒམ་པོའི་སྐབས་སོ། ཞེས་
འཁོད་པ་ལྟར་ཡིན་ཞིང་། གཞན་ཡང་ཐང་ཡིག་གསར་རྙིང་ལས་བྱུང་བའི་བོད་ཆེན་
པོའི་སྲིད་ལུགས་ཞེས་པའི་རྒྱ་ཡིག་གི་ལོ་རྒྱུས་ཡིག་ཚང་དེ ར་ཡང་། དེ་ནས་དམག་
ཁྲི་ཉི་ཤུ་དྲངས་ཏེ་སུང་ཀྲིག་བཅོམ། ཕོ་ཉ་མངགས་ཏེ་གསེར་ཁྲབ་ཅིག་སྐྱེས་སུ་ཕུལ་
ནས་ཀོང་ཇོ་སློང་ཞིང་། དེ ས་གོང་མའི་འཁོར་ལ་གལ་ཏེ་ཀོང་ཇོ་མི་སྟེ ར་ན་ད་དུང་
དམག་བྱེད་པ་ཡིན། ཞེས་འཁོད་འདུག་པར་དཔྱད་ནའང་། སྐབས་དེར་བོད་ཀྱི་
དམག་ཤུགས་རྒྱ་ལས་ཆེ་བ་གསལ་པོར་མཚོན་ཐུབ་པས། སྲོང་བཙན་སྒམ་པོས་མཚོ་
ནག་ཏུ་ཀོང་ཇོ ར་བསུ་བ་དང་ཏོ་ཙུང་ལ་མག་པའི་ཚུལ་དུ་གུས་ཞབས་མཛད་ཡོད་མེད་



རབ་བྱེད་བཞི་པ།
97
དཔྱད་དགོས་པར་སེམས། གཉིས། སྐབས་དེ ར་བོད་ཀྱི་སྤྱི་ཚོགས་ལ་ཆ་མཚོན་ན་
ཆབ་སྲིད་ཀྱི་དབང་ཆ་གཙོ་བོ་བོན་ལ་དད་པའི་བློན་ཆེན་དག་གིས་བཟུང་ཡོད་ཚུལ་
ཏུན་ཧོང་ནས་ཐོན་པའི་བོད་ཀྱི་ལོ་རྒྱུས་ཡིག་ཚང་ཁག་ལས་གསལ་པོར་མཚོན་ཐུབ་
པས། སྤྱི་ཚོགས་ཀྱི་གནས་ཚུལ་དེ་འདྲ་ཞིག་གི་འོག་ཏུ་རྒྱལ་པོས་སྟོབས་དང་དབང་
ཆ་ཅན་གྱི་བློན་ཆེན་དེ་དག་གི་ངོ་ལ་མ་ལྟོས་པར་རྒྱལ་ཁབ་ཀྱི་ལ་རྒྱ་དང་སྙན་གྲགས་
སོགས་སྣང་མེད་དུ་བསྐྱུར་ནས། སྐུ་དངོས་མཚོ་ནག་ཏུ་ཕེབས་ཏེ་ཀོང་ཇོ་བསུ་བ་
དང་དགའ་སྤྲོ་ཆེན་པོས་ཏོ་ཙུང་ལ་མག་པའི་ཚུལ་བཟུང་ནས་ཞབས་ཏོག་མཛད་ཅེས་
བརྗོད་ན། ལོ་རྒྱུས་ཀྱི་གནས་ཚུལ་ངོ་མ་དང་བར་ཐག་ཧ་ཅང་རིང་པོ་ཞིག་ཡོད་པར་
སེམས། གལ་ཏེ་སྲོང་བཙན་སྒམ་པོའི་སྲས་མོ་ཞིག་ཐང་ཐེ་ཙུང་གིས་བག་མར་བསུས་
པའི་དབང་དུ་བཏང་ན། ཐང་ཐེ་ཙུང་གིས་ཐང་རྒྱལ་ཁབ་ཀྱི་ལ་རྒྱ་དང་སྙན་གྲགས་
གཡས་སུ་དོར་བ་དང་། བློན་ཆེན་དག་གི་བསམ་ཚུལ་དང་བཤད་ཚུལ་གཡོན་དུ་སྤྲུགས་
ཏེ༑ སྐུ་དངོས་ས་མཚམས་སུ་ཕེབས་ནས་བཙུན་མོ་བསུ་བ་དང་ཞང་པོ་མཐོང་ཚེ་
དགའ་སྤྲོ་ཆེན་པོས་ཞབས་ཏོག་མཛད་ཅེས་བརྗོད་ཚེ་གནས་ཚུལ་ངོ་མ་དང་མཐུན་པ་
ཞིག་ཡིན་ནམ་མིན། འོ་ན་སྲོང་བཙན་གྱི་ཀོང་ཇོ ར་བསུ་བ་མཛད་ཚུལ་དང་དགའ་
སྤྲོ་ཆེན་པོས་ཞང་པོར་ཞབས་ཏོག་མཛད་ཚུལ་སོགས་རྒྱའི་ལོ་རྒྱུས་མིང་གྲགས་ཅན་
དག་ཏུ་གསལ་བ་ཡིན་པས། ཁྱོད་ཀྱིས་དེ་ལྟར་མིན་ཞེས་བརྗོད་པར་ལོ་རྒྱུས་ཀྱི་ཁུངས་
ལུང་རྒྱུ་མཚན་དྲང་པོར་འདྲེན་རྒྱུ་ཨེ་ཡོད་སྙམ་ན། འདིའི་སྐོར་མིང་གྲགས་ཅན་
གྱི་བོད་ཀྱི་ལོ་རྒྱུས་དེབ་ཐེར་དང་ཆོས་འབྱུང་ཁག་ཏུ་འདི་ལྟར་སྣང་བ་དཔེར་ན། ཆོས་
འབྱུང་མེ་ཏོག་སྙིང་པོ་སྦྲང་རྩིའི་བཅུད་ལས། དེ་ནས་རྒྱལ་པོ་ལ་ཕོ་ཉ་བསྲིངས་ནས།
རྒྱ་མོ་ཀོང་ཇོ་ཡང་གདན་འདྲོངས་ནས་ཡོད། གསེར་གྱི་ལྷ་ཤཱཀྱ་མུ་ནེ་ཡང་གདན་
འདྲོངས་ནས་ཡོད་དོ། གྱད་མི་བརྒྱད་ཀྱང་ཡོད་བྱ་བའི་ཕོ་ཉ་བསྲིངས་ནས། བསུ་



98
སྲོང་བཙན་ལོ་རྒྱུས་ཞིབ་འཇུག
བའི་བཀོད་པ་དང་ལམ་འཕྲང་ཡང་ལེགས་པར་འཆོས་ཤིག་བྱས་པས། རྒྱལ་པོའི་བཀའ་
ལུང་གིས་ལྷ་གཅིག་ཀོང་ཇོ་དང་ཤཱཀྱ་མུ་ནེ་ཤར་ཕྱོགས་ནས་འོང་བས། གྲོང་ཁྱེར་
པ་རྣམས་ཀྱིས་ཤར་ཕྱོགས་མགར་སྣེའི་གདོང་དུ་ལམ་འཆོས་ཤིག་ཅེས་བཀའ་བསྩལ་
ཏོ༑ ཞེས་འཁོད་འདུག་པ་འདིའི་ནང་དུ་བཙན་པོ་སྲོང་བཙན་སྒམ་པོ་ཕོ་བྲང་དུ་བཞུགས་
པ་ལས་མཚོ་ནག་ཏུ་ཀོང་ཇོ་བསུ་བར་མ་ཕེབས་པ་གསལ་པོར་བཀོད་ཡོད་ལ། ད་དུང་
ཆོས་འབྱུང་མཁས་པའི་དགའ་སྟོ ན་ལས། བོད་དུ་ཉེ་བར་སླེ བས་ཚེ་ཕོ་ཉ་མངགས་
ནས་བསུ་བ་དང་དགའ་སྟོན་ཞུས་པས་རྒྱལ་པོའི་ཞལ་ནས་སྒྲོལ་མའི་སྤྲུལ་པ་ལྷ་གཅིག་
དེ་ཡིན་པ་འདུག་པས་འཕྲུལ་ཆེ་བས་གང་ནས་འོང་མི་ཤེས་ཀྱིས་ཕྱོགས་ཀར་དུ་བསུ་
བའི་དྲིལ་སྒྲོགས་ཤིག་གསུངས། ཞེས་པ་དང་། རྒྱལ་རབས་གསལ་བའི་མེ་ལོང་
ལས། དེ་ནས་རྒྱལ་པོའི་དྲུང་དུ་བང་ཆེན་པོ་བཏང་སྟེ། འདི་ལྟར་ངེད་བློན་པོ་རྣམས་
ཀྱིས་ཇོ་བོ་ཤཱཀྱ་དང་། ལྷ་ཅིག་ཀོང་ཇོ་ལ་སོགས་པ་གདན་དྲངས་ནས་སླེབ་ཀྱིན་ཡོད་
པས། བསུ་བ་དགའ་སྟོན་རྒྱ་ཆེན་པོ་ཞུ་ཞུས་སོ། དེར་རྒྱལ་པོའི་ཞལ་ནས། འཕགས་
པ་སྒྲོལ་མའི་སྤྲུལ་པ་ལྷ་ཅིག་དེ་ཡིན་པར་འདུག་པས་འཕྲུལ་ཆེ་བས། ཕྱོགས་གང་
ནས་འོང་ངོ་མི་ཤེས་པས། བསུ་བ་ལེགས་པོ་གྱིས་ཤིག་གསུངས་སོ། ཞེས་འཁོད་
འདུག་པ་འདི་དག་ལས་ཀྱང་རྒྱ་བཟའ་ཝུན་ཁྲིན་ཀོང་ཇོ་ལྷ་སར་འབྱོར་སྐབས་སྲོང་
བཙན་སྒམ་པོ་ལྷ ་ས་ན་བཞུགས་པ་གསལ་པོར་མཚོན་ཐུབ་པར་མ་ཟད། ད་དུང་བོད་
ཀྱི་དེབ་ཐེར་དཔྱིད་ཀྱི་རྒྱལ་མོའི་གླུ་དབྱངས་ལས། བལ་མོ་བཟས་ཅི་ཡིན་སྙམ་ནས་
ཕོ་བྲང་གི་རྩེ་ནས་བལྟས་པས། ཀོང་ཇོ་དཔོན་གཡོག་བྱོན་པ་མཐོང་ནས་ཕྲག་དོག་
སྟེ ༑ རྒྱལ་པོ་དང་ཀོང་ཇོ་མཇལ་བའི་གེགས་བྱས་པར། ཞེས་དང་། རྒྱ་བཟའ་བལ་
བཟའི་རྣམ་ཐར་ལས། བཀྲ་ཤིས་མཇལ་དར་དཀར་གཙང་དྲི་མེད་འདི། །རྒྱལ་པོ་
མཇལ་བའི་རྟེན་དུ་བདག་གིས་འབུལ། །རྒྱ་བཟའ་རྒྱ་ནས་འོངས་ཏེ་ལོ་གསུམ་སོང་། །རྒྱལ་
--- -
- ་ ་
་་



རབ་བྱེད་བཞི་པ།
99
པོའི་ཞལ་རས་མཇལ་བ་དེ་རིང་ཙམ། །ཞེས་སྣང་བའི་ཡིག་ཆ་འདི་གཉིས་ཀྱི་དང་
པོ་ལས་ཀོང་ཇོ་བོད་དུ་ཕེབས་དུས་བཙན་པོ་ལྷ་ས་རུ་བཞུགས་པར་གསལ་ལ། གཉིས་
པས་ཀོང་ཇོ་བོད་དུ་འབྱོར་རྗེས་ལོ་ངོ་གསུམ་རིང་རྒྱལ་པོའི་ཞལ་ཙམ་ཡང་མཇལ་མ་ཐུབ་
པར་བསྟན་འདུག་པས། རྒྱའི་ཡིག་ཚང་བདེན་ནམ་བོད་ཀྱི་ཡིག་ཚང་བདེན།
ཡང་ན་ཡུལ་ཤུལ་བོད་རིགས་རང་སྐྱོང་ཁུལ་གྱི་གནས་ཚུལ་མདོར་བསྡུས་ཞེས་
པ་ལས། སྲོང་བཙན་སྒམ་པོས་མཚོ་ནག་ཏུ་ཝུན་ཁྲིན་ཀོང་ཇོ་བསུས་པ་ནི་ལོ་རྒྱུས་
ཞེས་ཇོ་མོ་མང་པོ་ཞིག་བརྩེགས་འདུག་པ་དེ་བདེན་ནམ། གལ་ཏེ་ལོ་རྒྱུས་ངོ་མ་ཡིན་
ཞེས་པ་དེ་བདེན་ཚེ། གོང་གསལ་ལུང་དུ་དྲངས་པའི་མིང་གྲགས་ཅན་གྱི་བོད་ཀྱི་ལོ་
རྒྱུས་དེབ་ཐེར་དང་ཆོས་འབྱུང་འདི་དག་ཐམས་ཅད་རྫུན་མ་ཡིན་དགོས་པས། ཁྱོད་
ཀྱིས་ལོ་རྒྱུས་ཀྱི་དེབ་ཐེར་དང་ཆོས་འབྱུང་འདི་དག་ཐམས་ཅད་རྫུན་མ་རེད་ཅེས་ཁ་
ཚོན་བཅད་ནས་བརྗོད་ཨེ་ཐུབ། དེ་བཞིན་དུ་སྲོང་བཙན་སྒམ་པོས་མཚོ་ནག་ཏུ་ཀོང་
ཇོ་བསུས་ཡོད་མེད་སྐོར་ལ་ཐང་ཡིག་གསར་རྙི ང་སོགས་རྒྱའི་ཡིག་ཚང་དུ། ནུང་
བཙན་གྱིས་མཚོ་སྐྱ་རེངས་ལ་དམག་དྲངས་ཤིང་། མཚོ་ནག་ཏུ་ཀོང་ཇོ་བསུས། ཞེས་
པ་དང་། ཡང་ན་ཆི་ཙུང་ནུང་བཙན་གྱིས་མཚོ་སྐྱ་རེངས་ལ་དམག་དྲངས་ཤིང་མཚོ་
ནག་ཏུ་ཀོང་ཇོ་བསུས། ཞེས་འཁོད་པ་འདིའི་ལ་སྲོང་བཙན་དང་། ལ་ཁྲི་སྲོང་བཙན་
ཞེས་བསྒྱུར་འདུག་མོད། འོན་ཏེ་ཁོ་བོའི་སེམས་པར་དེ་ནི་སྲོང་བཙན་སྒམ་པོ་མ་
ཡིན་པར་སྐབས་དེའི་བོད་ཀྱི་བློན་པོ་ཞིག་མིན་ནམ་སྙམ། གལ་ཏེ་སྲོང་བཙན་སྒམ་
པོ་ཡིན་ཚེ་རྒྱ་བཟའ་ཀོང་ཇོ་བོད་དུ་བསྐྱོད་སྐབས་ཀྱི་ལོ་རྒྱུས་ཐད། རྒྱ་བོད་ཀྱི་ཡིག་
ཚང་གཉིས་ལས་གཅིག་ནོར་དགོས་པས། ཁོ་བོས་རྒྱའི་ཡིག་ཚང་ནོར་འདུག་ཅེས་
རྗོད་མི་ཐུབ་ལ། བོད་ཀྱི་ཡིག་ཚང་ནོར་འདུག་དེ་བས་ཀྱང་བརྗོད་མི་ཐུབ། འོན་
ཀྱང་སྐབས་དེའི་སྤྱི་ཚོགས་ཀྱི་གནས་ཚུལ་དང་། གོང་དུ་སྣང་བའི་ལོ་རྒྱུས་ཀྱི་ཡིག་



100
སྲོང་བཙན་ལོ་རྒྱུས་ཞིབ་འཇུག
ཚང་སོགས་ལ་དཔྱད་ན། སྲོང་བཙན་སྒམ་པོས་མཚོ་ནག་ཏུ་ཀོང་ཇོ་བསུས་པར་མ་
ཟད། ད་དུང་དགའ་སྤྲོ་ཆེན་པས་ཏོ་ཙུང་ལ་མག་པའི་ཚུལ་བཟུང་ནས་ཞབས་ཏོག་
མཛད་ཅེས་ཁ་ཚོན་བཅད་པ་དེ་ནི། སྐབས་དེའི་ལོ་རྒྱུས་ཀྱི་གནས་ཚུལ་དངོས་དང་
མཐུན་གྱི་ཨེ་ཡོད་སྙམ་གྱི་འདུག”
ཅེས་འདི་ལྟར་འཁོད་པ་དང་། ཡང་རྒྱ་ནག་རང་གི་ལོ་རྒྱུས་སྨྲ་བ་རེན་ནའི་ཆང་
གིས་ཀྱང་། “སྲོང་བཙན་སྐབས་དེ ར་དགུང་ལོ་མཐོན་པོ་འདི་འདྲར་ཡོང་མི་སྲིད།
དུས་མཚུངས་འ་ཞའི་ས་ཁོངས་ནས་བསྐྱོད་སྐབས་འཇབ་རྒོལ་འཁེལ་བའི་ཉེན་ཁ་དང་
མི་འཕྲད་པའི་ངེས་པ་མེད། གནས་ཚུལ་དེ་དག་ལ་གཞིགས་ན་ཧོ་ཡོན་དུ་མནའ་མ་
བསུ་བར་བསྐྱོད་མཁན་ནི་སྲོང་བཙན་དངོས་མ་ཡིན།” ཞེས་བྲིས་འདུག གཞན་
ཡང་རྒྱ་བཟའ་ཀོང་ཇོ་བར་ལམ་དུ་ལྡན་མ་བྲག་རྩར་ཕེབས་ནས་བྲག་ལ་བྱམས་པ་ཁྲི་
བདུན་པ་གཅིག་དང་བཟང་སྤྱོད་ཚར་གཉིས་བརྐོས་མར་བཞེངས་པ་སོགས་བཤད་པ་
སོགས་ནི། རྒྱལ་རབས་གསལ་མེ་རྩོམ་པ་པོ་སོགས་ཀྱི་གནས་ཚུལ་ཅི་ཞིག་ལ་དགོངས་
ཡོད་པ་མི་ཤེས་མོད། དོན་དུ་ནི་བཙན་པོ་ཁྲི་ལྡེ་སྲོང་བཙན་ནམ་སད་ན་ལེགས་ཀྱི་
སྐབས་སུ་བཞེངས་པ་ནི་དངོས་ཡོད་གནས་ཚུལ་ཏེ་བྲག་བརྐོས་རང་ན། ““སྤྲེའུ་གཾ་
ལོའི་དབྱར། བཙན་པོ་ཁྲི་ལྡེ་སྲོང་བཙན་གྱི་རིང་ལ། དགེའ་སློང་ཆོས་དང་ཆབ་
སྲིད་ཀྱི་བཀའ་ཆེན་པོ་ལ་བཏེགས་ཏེ། གསེར་གྱི་བཀུ་རྒྱལ་མན་ཆད་ཀྱི་ཐབས་རྩལ།”
ཞེས་སོགས་གསལ་པོར་འཁོད་འདུག དེ་ལ་ང་ཚོས་འདི ར་ཨུ་ཚུགས་ཀྱིས་རྩོད་གླེང་
བྱེད་དགོས་མ་མཆིས་སོ། འདིར་ཡིག་ཚོགས་ལ་དོགས་ཏེ་བྲག་བརྐོས་ཡི་གེ་དཔེ་
མཚོན་ཙམ་བཀོད་པ་ཡིན་གྱི་རྒྱས་པར་གཟིགས་འདོད་ན་གཞན་དུ་གསལ། ཡང་ཁྲ་
འབྲུག་དགོན་པ་ན་ཀོང་ཇོའི་ཕྱག་བྲིས་ཡིན་ཟེར་བའི་སྟོན་པའི་བྲིས་ཐང་རྙིང་པ་ཞིག་
དང་། ཐུགས་རྗེ་ཆེན་པོ་སེམས་ཉིད་ངལ་གསོ་མུ་ཏིག་གིས་བཟོས་པ་ཞིག་ཡོད་པའང་



རབ་བྱེད་བཞི་པ།
101
རྒྱ་ནག་ནས་རྫོངས་སྐལ་དུ་ཁུར་ཡོང་ཟེར། འདི་དག་ད་ཆར་ཡང་ཡོད་པ་ཁོ་བོ་དངོས་
མཇལ་བྱུང་མོད་ཀྱང་ཁོ་ཚོས་འགྲེལ་བརྗོད་བྱས་པ་ནང་བཞིན་ཡིན་མིན་ནི་བློ་ལྡན་
རྣམས་ཀྱི་དཔྱད་གཞིར་འཇོག་འོས། གང་ཡིན་ཞེ་ན། ལྷ་སྐུ་དང་བྲིས་ཐང་དེ་དག་བོད་
ལུགས་སུ་བཞེངས་པ་ལས་རྒྱའི་སྐུ་ཐང་སོགས་དང་གཏན་ནས་མི་འདྲ་བས་སོ། ། །
གཞན་ཡང་ལོ་རྒྱུས་ཆོས་འབྱུང་དང་དེ བ་ཐེར་ཁག ལྷག་ཏུ་མང་ཚོགས་ཀྱི་
ངག་རྒྱུན་དུ་བློན་པོ་མགར་གྱིས་རྒྱ་ནག་བཀྲ་ཤིས་ཁྲི་སྒོ་ནས་རིག་རྩལ་མང་པོ་ཞིག་
འགྲན་རྩོད་གནང་ཡོད་པར་བཤད་པ། དཔེར་ན། གོང་མའི་བླ་གཡུ་སྒོར་མོ་ཕུབ་
ཙམ་པ་བུ་ག་སྐོར་འཁྱིལ་ཡོད་པ་ལ་དར་སྐུད་རྒྱུ་བ་སུ་མགྱོགས་དང་། བྱ་མ་བརྒྱ་
བུ་བརྒྱ་མ་བུ་ངོ་འཕྲོད་པར་བྱེད་པ་ལ་སུ་མཁས། ཤིང་དུམ་བརྒྱ་ཡི་རྩ་བ་དང་རྩེ་མོ་
མ་ནོར་བར་ངོས་འཛིན་པ་སོགས་བསྡུར་བ་དང་། དེ་བས་ཀྱང་ཆེས་དཀའ་རྙོ ག་ཅན་
ནི་ན་མཉམ་རིགས་འདྲ་བུ་མོ་སུམ་བརྒྱའི་ཁྲོད་ཀོང་ཇོ་ངོས་འཛིན་གནང་དུ་བཅུག་
པ་སོགས་ལ་བློན་གང་གིས་ཐབས་འཕྲུལ་སྣ་ཚོགས་སྤྱད་དེ་འགྲན་ཡ་ཀུན་ལས་རྣམ་
པར་རྒྱལ་བར་བཤད་པ་ནི། བློན་པོ་མགར་གྱི་ཆེ་བ་བརྗོད་པའི་ཕྱིར་ཡིན་པ་ལས་དོན་
དངོས་སུ་དེ་ལྟར་མ་ཡིན་ཞེས་གནའ་དེང་གི་ལོ་རྒྱུས་སྨྲ་པ་འགས་སྤོབས་ཉམས་ཆེན་
པོའི་ངང་བཤད་ཀྱང་། ཐང་དེབ་ཏུ། ““བློ ན་པོ་མགར་འདི་ཡི་གེར་རྨོངས་ཀྱང་རང་
བཞིན་རིག་པ་རྣོ་ཞིང་ངང་ཚུལ་བརྟན་པ། གཡུལ་གྱི་བྱ་བར་མཁས། བྷོད་པ་རྣམས་
ཀྱིས་རྒྱབ་རྟེན་ཁོ་ལ་བཅོལ་ཏེ་རྒྱལ་ཁབ་སྟོབས་ཆེན་གྱུར་པ་ཡིན།” ཞེས་དང་། ཡང་
གོང་མས་ཚ་མོ་ཞིག་ཀྱང་ཕུལ་ཡོད་པ་སོགས་རྒྱ་རྗེ་བློན་འཁོར་རྣམས་ཀྱིས་དེ་འདྲའི་
ཆེ་མཐོང་དང་གདེང་འཇོག་ཟབ་མོ་ཞིག་གནང་ཡོད་པ་སོགས་ཀྱི་རྒྱབ་ལྗོངས་ལ་ཕྱིར་
མིག་ཅིག་བལྟས་པ་ཡིན་ན། གོང་དུ་སྨོས་པ་ལྟ ར་ཀོང་ཇོ་དེ་བོད་བཙན་པོའི་དྲག་
ཤུགས་ཁོ་ན་དང་བསྡུར་ནས་ཁབ་ཏུ་བསུས་པ་ཞིག་ཡིན་ཡང་། ཐང་རྒྱལ་ཁབ་ཀྱིས་



102
སྲོང་བཙན་ལོ་རྒྱུས་ཞིབ་འཇུག
དེ་ལྟར་དུ་ཁས་ལེན་བྱས་པ་ཡིན་ན་རྒྱལ་ཁབ་ཕྱི་ནང་ལ་ངོ་གནོང་དགོས་པའི་དོན་རྐྱེན་
ཞིག་ཏུ་ཆགས་ཡོད་པ་དང་། ཕྱོགས་གཞན་ཞིག་ནས་རྒྱལ་ཁབ་སྟོབས་ཆེན་ཞིག་དང་
བོད་གཉིས་འཐབ་ཏུ་བཅུག་སྟེ་བོད་ཀྱི་དྲག་ཤུགས་རྒྱ་ནག་ཏུ་མ་སླེ བས་ཐབས་སུ་དེ་
འདྲའི་རིག་པ་ཞིག་བེད་སྤྱོད་བྱས་ཡོད་ལས་ཆེ། འོན་ཀྱང་བློན་པོ་མགར་རིག་རྩལ་
དེ་དག་ལས་ཡོངས་སུ་རྒྱལ་བར་བརྟེན། ཁོ་ཚོའི་འདོད་པ་སྔ་མ་ལས་ཕྱི་མ་ལམ་འགྲོ་
མ་སོང་བ་ཡིན་སྙམ། གལ་སྲིད་འདོད་པ་ཕྱི་མར་འགྲོ་དགོས་ན་རིག་རྩལ་གྱིས་རྒྱལ་
ཁབ་གཞན་ཞིག་ལ་ཀོང་ཇོ་ཤོར་བ་ཡིན་ན་བོད་ཀྱིས་དེ་ལ་གཡུལ་འགྱེད་ངེས་ཡིན་པར་
དཔག་སྟེ། དེ ས་ནི་ཕྱོགས་གཉིས་ལ་གྱོང་གུད་ཚབས་ཆེན་ཞིག་སྤྲད་ཨེ་ཐུབ་སྙམ་
པར་རེ་ལྟོ ས་བྱས་ཡོད་ངེ ས་རེད། །
གང་ལྟར་ཡང་སྐབས་དེར་ཐང་གོང་མར་སྤྲད་པའི་ཕམ་ཉེས་དེ་ནི། ཤར་ཕྱོགས་
ཀྱི་ལོ་རྒྱུས་སྨྲ་པ་ཙམ་མ་ཟད་ནུབ་གླི ང་པའི་ལོ་རྒྱུས་རྣམས་སུ་ཡང་སྐབས་དེའི་བོད་
ཀྱི་དྲག་ཤུགས་ཀྱི་ཚད་གཞི་ཞིག་ཏུ་ངོས་འཛིན་གནང་གིན་འདུག སྤྱིར་བཏང་ལོ་
རྒྱུས་སྨྲ་པ་ལ་ཤར་ཕྱོགས་པ་རྣམས་ནི་ཆོས་ལུགས་དང་གྲུབ་མཐའ་སྣ་ཚོགས་ཀྱི་སྲོལ་
བཤད་པ་ལ་མཁས་ཤིང་། ནུབ་གླི ང་པ་རྣམས་ནི་ཆབ་སྲིད་དང་དམག་དོན་གྱི་སྐོར་
གླེ ང་བ་ལ་མཁས་པོ་ཡོད་པར་གྲགས་པར་བརྟེན་ང་ཚོས་འདིར་སྲིད་དོན་གྱི་ལོ་རྒྱུས་
གླེང་དུས་ནུབ་ཕྱོགས་ཀྱི་ལོ་རྒྱུས་ཡིག་ཆར་དཔྱད་ཞིབ་གནང་རྒྱུ་གལ་ཆེ་བར་སེམས།
ཡང་སྐབས་དེར་བོད་ཀྱི་བཙན་པོས་དམག་དཔུང་ཕྱིར་འཐེན་གནང་ལུགས་ཐད་
ལ༑ ཐང་དེབ་གསར་མ་རུ། ““བོད་དམག་དང་ཐོག་ཤར་ནས་བཏེགས་ཏེ། ལོ་
མུར་དམག་མཚམས་མ་བཞག་པ་དང་། བོད་ཀྱི་བློན་པོ་རྣམས་ཀྱིས་ཕྱིར་ལོག་གནང་
དགོས་ཞུས་ནའང་བཙན་པོས་མ་གསན་ཞིང་། སྐབས་དེར་བོད་བློན་བརྒྱད་ཀྱིས་རང་
སྲོག་རང་གིས་བཅད་པས་སྲོང་བཙན་ཡང་ཅུང་ཟད་ཐུགས་དོགས་སྐྱེས་ནས་བོད་དམག་



རབ་བྱེད་བཞི་པ།
103
རྣམས་ཕྱི ར་འཐེན།” ཞེས་འཁོད་པ་ལ། དེང་སང་བོད་ནང་ལོ་རྒྱུས་ཚོང་རམས་
པ་འགའ་ཞིག་ནས་དུས་དེ ར་བོད་དམག་གིས་ཐང་རྒྱལ་ཁབ་ལ་འགྲན་ཡ་མ་ཐུབ་པར་
དམག་དཔོན་བརྒྱད་ཀྱིས་བོད་ལ་ཕྱིར་ལོག་དགོས་པའི་རེ་འདུན་ཞུས་ཀྱང་བཙན་པོས་
ཁས་མ་བླངས་པ་ན། དམག་དཔོན་བརྒྱད་ཀྱིས་རང་སྲོག་རང་གིས་བཅད་དེ་དམག་
དཔུང་ཕྱིར་ལོག་པའི་ཐབས་བྱས་པ་ན་མཐའ་མར་བཙན་པོ་ཕྱིར་ལོག་མི་བྱེད་ཀ་མེད་
བྱུང་ཞེས་འགྲེལ་བཤད་བྱས་འདུག་ནའང་། དེ་ནི་ལོ་རྒྱུས་ཀྱི་སྔ་ཕྱི་ཙམ་ཡང་མ་རྟོགས་
པའི་སྐད་ཅོར་འབའ་ཞིག་ཏུ་མཐོང་། དེ་དོན་གྱི་ལོ་རྒྱུས་དངོས་ནི་སྐབས་ཐོག་དེར་
བོད་ཀྱི་རྒྱལ་སར་སྲིད་དོན་གྱི་ཐུགས་ཁུར་བཞེས་གནང་མཁན་ལྷ་སྲས་གུང་རི་གུང་
བཙན་ཡིན་པ་དང་། ཁོང་གིས་ཆབ་སྲིད་ཀྱི་ཐུགས་ཁུར་བཞེས་ཏེ་བགྲང་བྱ་ལྔ་ཙམ་
འཁོར་བ་དང་ཡབ་སྲོང་བཙན་སྒམ་པོས་འ་ཞའི་ཡུལ་ཁམས་ཐམས་ཅད་བཅོམ་ཞིང་
རྒྱའི་མངའ་འོག་གི་ཏང་ཞང་། པེ་ལན། འཇང་རིགས་སོགས་ཀྱང་བོད་ཀྱི་ཆབ་འོག་
ཏུ་བསྡུས་ཤིང་སུང་ཀྲིག་ཏུ་སྒར་བཅས་ཏེ་རྒྱལ་ཁའི་ངང་ཐང་དང་གཡུལ་མང་པོ་བཀྱེས་
པ་དང་། ཕོ་ཉ་ཐེངས་བཞི་པ་བཏང་ཟིན་མཚམས་སུ་རྒྱལ་སྲས་གུང་རི་གུང་བཙན་
སྐུ་གྲོངས་པ་རེད། དེར་བརྟེན་སྔར་མང་པོ་རྗེ་ཞང་སྣང་དང་ཁྱུང་པོ་སྤུང་སད་ཟུ་
ཙེ་སོགས་ཀྱི་དོན་རྐྱེན་དང་ཡབ་གནམ་རི་སྲོང་བཙན་སྐབས་ཀྱི་རྙོག་དྲ་དག་གི་རོ་མ་
བསྐྱར་ལངས་སམ་ཁྱིམ་མཚེས་བལ་ཡུལ་རྒྱལ་ཁབ་ཏུའང་གནས་ཚུལ་མ་ལེགས་པ་
དུ་མ་བྱུང་དང་འབྱུང་བཞིན་པ་སོགས་ཀྱི་རྐྱེན། དམག་དཔོན་བརྒྱད་ཀྱིས་རྒྱལ་ས་
ལྷ་ལྡན་དུ་ཟིང་འཁྲུག་ཡོང་བར་དོགས་ཏེ་བཙན་པོར་སླར་ལོག་དགོས་པའི་རེ་སྐུལ་
བཏོན་པ་ལས་ཐང་དམག་གི་དཔུང་སྟོབས་ལ་བསྡུར་མ་ཐུབ་པ་ག་ལ་ཡིན། གལ་སྲིད་
དེ་ལྟར་ལགས་ན་སྔར་སྨོས་པ་བཞིན་མཐའ་མཚམས་གཡུལ་འགྱེད་ཆེན་མོར་ཐེངས་



104
སྲོང་བཙན་ལོ་རྒྱུས་ཞིབ་འཇུག
མང་པོ་ལ་རྒྱ་དམག་རྣམས་ཕམ་ཁའི་ངང་ཕྱིར་ལོག་བྱས་པ་ཉུང་ཉུང་མིན་པས། སྐབས་
དེ ར་ཐང་གོང་མའི་སྟོ བས་ཤུགས་ཀྱི་གནས་ཚད་ཧ་ཅང་གསལ་པོར་ཆགས་ཡོད།
ཡང་དུས་ཐོག་དེར་རྒྱལ་སྲས་ཁོང་སྐུ་འཚོ་བཞུགས་མ་ཐུབ་ཅེས་པ་ལ་ལོ་རྒྱུས་
ཡིག་ཆ་བདེན་དཔང་དུ་འདྲེན་རྒྱུ་ཡོད་དམ་ཞེ་ན། རྒྱལ་སྲས་གུང་རུ་གུང་བཙན་རྒྱལ་
སར་ལོ་ལྔ་ལས་མ་བཞུགས་པར་སྲོང་བཙན་གྱིས་སླར་ཡང་རྒྱལ་སྲིད་བསྐྱངས་ཞེས་
རྒྱལ་རབས་གསལ་མེ་སོགས་དེབ་ཐེར་ཆོས་འབྱུང་ཁག་ན་གསལ་པོར་འཁོད་པ་བཞིན་
ཞིབ་ཏུ་བསམ་ཚེ་ངེས་པ་ཆེར་སྐྱེས་པར་འགྱུར་སྙམ་པས་དཔྱད། སྤྱིར་བཏང་སྐབས་
འདིའི་ཐད་བོད་ཀྱི་གཡུལ་འགྱེད་དེ་ནི་རྒྱ་མོ་གཅིག་གི་ཆེད་མ་ཡིན་པར་གཙོ་བོ་བོད་
བཙན་པོས་མངའ་རིས་རྒྱ་བསྐྱེད་ཀྱི་ལས་འགུལ་རླབས་ཆེན་ཞིག་ཡིན་ཡང་བར་ལམ་
རྒྱལ་སྲས་སྐུ་འཚོ་བཞུགས་མ་ཐུབ་པས་དམག་དཔུང་ཕྱིར་འཐེན་བྱས་འདུག་ནའང་།
ཕྱིས་སུ་བློན་པོ་མགར་ནས་བློན་ཁྲི་འབྲིང་སོགས་བརྒྱུད་དེ་བཙན་པོའི་དུས་རབས་
ཆ་ཚང་བར་དམག་འཁྲུག་དེ་མཇུག་སྒྲིལ་མེད། དེ་ཡང་ཀོང་ཇོ་ཙམ་སློང་བ་ནི་དེ་
འདྲའི་དཀའ་ཚེགས་ཅན་ཞིག་རྩ་བ་ནས་མ་ཡིན་པར་མཐའི་རྒྱལ་ཁབ་དང་རྒྱལ་ཕྲན་
ཁག་ལ། ཚུར་ངོ་སྲུང་གི་ཆེད་དུ་འབུལ་ཅི་ཐུབ་བྱས་ཡོད་དེ། ཐང་རྒྱལ་རབས་ཀྱི་
ལོ་རྒྱུས་གནད་བསྡུས་ཞེས་པའི་རྒྱ་རྩོམ་དུ། ཐང་རྒྱལ་རབས་ཀྱིས་སྔ་གཞུག་ཀུན་
ཧོང་གྲྭ་དང་། ཝུན་ཤིང་། གིམ་ཤིང་། ཉིང་གོ། ཡུན་ལོ། ཡན་ཅུན། ཀུའུ་ཨན།
ཏུན་ཀོང་། ཅོ་ཧྲི ། ཧི་ཡི། ཅིན་ལིའི། ཡི་ཧུང་། ཁྲུན་ཧོས། ཞན་ཨན། ཐེ་ཧའོ་
བཅས་ཀོང་ཇོ་བཅོ་ལྔ་ཙམ་སྤྲད་ཡོད་པར་གསལ། འདི ར་ང་ཚོས་ཤེས་དགོས་པ་གཅིག་
ལ༑ རྒྱ་བལ་གྱི་སྲས་མོ་གཉིས་ནི་ཆབ་སྲིད་ཀྱི་དགོས་མཁོ་ཞིག་ཏུ་ཁབ་ཏུ་བསུས་པ་
ལས་གདུང་སྲས་ཀྱི་ཁ་བསོད་ལྡན་པའི་བཙུན་མོ་མིན། གདུང་རྒྱུད་འབྱུང་ཆེད་ཀྱི་
བཙུན་མོ་ནི་སྔ་ས་ནས་མོང་བཟའ་ཁྲི་ལྕམ་(སྟོད་ལུང་མོང་ཞེས་བྱ་བའི་ཡུལ་དེ། ཧ་



རབ་བྱེད་བཞི་པ།
105
ཅང་གྲགས་ཅན་གྱི་ཞང་བློན་མང་པོ་བྱང་བ་དང་། དམག་དོན་དང་ཆབ་སྲིད་ཀྱི་ས་
ཁུལ་གཙོ་གྲས་ཤིག་ཡིན། མོང་བཟའ་ཁོང་ནི་ཞང་བློན་ཆེན་མོའི་སྲས་མོ་དང་། ཕྱིའི་
བཙུན་མོ་གཉིས་དང་རིགས་མཐུན་རྣམས་ཇོ་མོ་བོད་མོ་གསུམ་གྱི་བཙུན་མོ་དང་པོ་
དེ་ཆགས་ཡོད་ལ། རྒྱལ་སྲས་གུང་རི་གུང་བཙན་གྱི་མ་ཡུམ་དང་། ར་ས་འཕྲུལ་
སྣང་སོགས་སུ་ཁོང་གི་སྐུ་བརྙན་ཡང་བཞེངས་སྲོལ་དར་ཆེ་ཞིང་བོད་མི་མང་ཀྱིས་
བརྩི་བཀུར་ཆེན་པོ་ཞུ་སའི་བཙུན་མོ་ཞིག་ཡིན།)དང༌། ཞང་ཞུང་བཟའ་ལི་ཐིག་
སྨན་(སྐབས་དེར་ཞང་ཞུང་ནི་སྤུར་རྒྱལ་རྒྱལ་རབས་སུ་སྟོ བས་ཤུགས་ཆེས་ཆེ་བ་
དང༌། བཙན་པོའི་དུས་སྐབས་སུའང་ངོ་ལོག་དང་ཟིང་འཁྲུག་བསྟུད་མར་བྱུང་བའི་
རྒྱལ་ཕྲན་སྟོབས་ཆེན་ཞིག་དང་། རང་ཉིད་ལ་ཆོས་དང་རིག་གནས། སྐད་ཡིག་
སོགས་ཀྱི་ཐུན་མིན་གྱི་ཁྱད་ཆོས་ཆེ་བ་དང་། བོད་དང་ཕྱིའི་རྒྱལ་ཁབ་མང་པོ་ཞིག་
གི་འབྲེལ་ལམ་གཙོ་བོ་ཞིག་ཀྱང་ཡིན་པ་དང་། བཙན་པོ་རང་གི་སྐུ་སྲིང་ཡང་ཞང་
ཞུང་རྒྱལ་པོའི་བཙུན་མོར་བྱོན་ཞིང་ཞང་ཞུང་བཟའ་ལི་ཐིག་སྨན་བཙན་པོ་རང་གི་
ཁབ་ཏུ་བསུས་པ་དང་། བཙུན་མོ་དེ་ཉིད་ཀྱིས་ཞང་ཞུང་གི་ལྷ་གཤེན་རབ་བསྟན་པའི་
གཙོ་བོ་དགུང་ལོ་བརྒྱད་པའི་སྐུ་ཚད་གདན་དྲངས་ཏེ་ཐེམ་ཆེན་ལྷ་ཁང་ཆེན་མོ་སོགས་
བཞེངས།）མི་ཉག་རུ་ཡོང་བཟའ་(སྐབས་དེར་བོད་ཀྱི་རྒྱལ་ཕྲན་ཆེ་ཁག་ཅིག་ནས་
ཡིན་པ་དང་། སྤུར་རྒྱལ་རྒྱལ་རབས་དང་གཉེན་འབྲེལ་དང་དམག་དོན་སྟེང་ནུས་པ་ཆེ་
བའི་རུས་རྒྱུད་ཚོ་ཁག་ཅིག་ཀྱང་ཡིན། བོད་ཡུལ་དབུལ་ཕྱུག་ལན་གསུམ་བསྙམས་པའི་
གྲགས་ཅན་གྱི་རྒྱལ་པོ་མུ་ནེ་བཙན་པོའི་བཙུན་མོའང་ཡུལ་དེ་ནས་ཡིན། མི་ཉག་རུ་ཡོང་
བཟའ་རྒྱལ་མོ་བཙུན་གྱིས་བྲག་ལྷ་མགོན་པོའི་ལྷ་ཁང་སོགས་བཞེངས་ཡོད། ཡང་༧གོང་
ས་ལྔ་པ་ཆེན་པོས་བཙུན་མོ་དེ་ཉིད་བཙན་པོ་སྲོང་བཙན་གྱི་བཙུན་མོ་དང་པོ་ཡིན་ཞེས་
ཀྱང་གསུངས།) གསུམ་ཁབ་ཏུ་བསུས་ཡོད་པ་བཅས་ལས་གསལ་པོར་རྟོགས་ནུས་སོ། །



106
སྲོང་བཙན་ལོ་རྒྱུས་ཞིབ་འཇུག
ཡང་འགའ་རེས་རྒྱ་བཟའ་ཝུན་ཤིང་ཀོང་ཇོ་དེ་རྒྱ་རྗེའི་སྲས་མོ་དངོས་མ་ཡིན་
ཞེས་ཚ་མོ་ཡིན་པར་སྒྲུབ་ཀྱང་། དེ་ནི་དངོས་ཡོད་ལོ་རྒྱུས་དང་མཐུན་པ་ཞིག་མ་རེད།
གང་ཡིན་ཞེ་ན། སྐབས་དེ ར་རྒྱ་རྗེའི་ཚ་མོ་བཞེས་གནང་མཛད་མཁན་ནི་བོད་ཀྱི་ཕོ་
ཉ་མགར་སྟོང་བཙན་ཡིན་པ་ལས་བཙན་པོ་མ་ཡིན་པ་དང་། བཙན་པོའི་ཁབ་ཏུ་བསུས་
པའི་ཝུན་ཤིང་ཀོང་ཇོ་ནི་རྒྱ་རྗེའི་སྲས་མོ་དངོས་ཡིན་པའི་སྐོར། ཐའི་ཛུང་ཁོང་རང་
དངོས་ཀྱི་བུ་མོ་འུན་ཤིང་ཀོང་ཇོ་ལྕགས་མོ་གླང་གི་ལོ་ལ་བྱིན། ཞེས་ཇོ་བོའི་ཆོས་
འབྱུང་སོགས་བོད་རང་གི་ལོ་རྒྱུས་ཚད་ལྡན་དག་ན་གསལ་བ་དང་། ད་དུང་ཐང་ཡིག་
རྙི ང་པ་ནའང་སྲས་མོ་དངོས་ཡིན་ཤག་གིས་བྲིས་ཡོད་པར་མ་ཟད་གཉེན་འབྲེལ་དེ་
ཧ་ལས་པའི་མཐོང་ཆེན་པོར་བརྩིས་ཏེ་གཉེན་སྒྲིག་གཙོ་སྐྱོང་དུ་ཏོའ་ཙུང་ཞེས་པའི་
ཐང་གི་དམག་དཔོན་ཆེ་ཤོས་དེ་བསྐོས་ཡོད། དེས་ནི་ཝུན་ཤིང་ཀོང་ཇོ་རྒྱ་རྗེའི་སྲས་
མོ་དངོས་ཡིན་པ་མཚོན་གྱི། གལ་སྲིད་སྲས་མོ་དངོས་མ་ཡིན་པ་ཞིག་ལ་དེ་འདྲའི་
མཐོང་ཆེན་བྱེད་མི་སྲིད། དེ ར་མ་ཟད་རྒྱ་ནག་པ་ཚོ་ལ་ཝུན་ཤིང་ཀོང་ཇོ་རྩིས་ཆེ་བར་
བརྟེན་ས་མཚམས་སུ་བོད་ཀྱི་བཙན་པོ་བསུ་བར་འོང་ཞེས་ཐང་དེབ་ཏུ་བཤད་རྐྱང་བྱས་
པ་རེད། གོང་གི་ཏོའ་ཙུང་ཞེས་པ་ནི་ཐའེ་ཙུང་གི་རིགས་ཀྱི་ཁུ་བོ་དང་ཐང་རྒྱལ་རབས་
ཀྱི་ཐོག་མའི་དུས་ཀྱི་དམག་དཔོན་གྲགས་ཆེན་ཞིག་དང་། གོང་མའི་བློན་པོའི་ཁྲོད་
བློ་གྲོས་གསལ་ཤོས་དང་འ་ཞའི་གཡུལ་འགྱེད་ཀྱི་སྐབས་སུ་ཕྱག་རྗེས་མང་ཤོས་ཡིན་
ཞེས་རྒྱའི་ལོ་རྒྱུས་ཁག་ན་གསལ་པོ་ཡོད་པ་དང་། དེ་བས་ཀྱང་རྒྱ་རྗེའི་སྲས་མོ་དངོས་
ཡིན་པའི་ཤེས་བྱེད་ནི་ཕྱི་ལོ་ ༦༤༩ ལོར་ཐང་གོ་ཙུང་གིས་བཙན་པོ་སྲོང་བཙན་
སྒམ་པོ་ལ་ཕུ་མ་ཏུ་ཝེ་ཞེས་གོང་མའི་སྲས་མོ་དངོས་ཀྱི་མག་པའི་ཆེ་བརྗོད་དང་སྐྱེས་
སྣ་ཚོགས་ཕུལ་ཅིང་། དུས་ཕྱིས་ཀོང་ཇོའི་འདས་མཆོད་ཀྱང་ཤར་ཕྱོགས་ཐང་ནས་
བོད་དུ་ཆེས་གྲགས་ཅན་མི་སྣ་མང་པོ་ཆེད་མངགས་བྱས་པས་ཀྱང་གསལ་པོར་མཚོན་



རབ་བྱེད་བཞི་པ།
107
1
ཐུབ། གཞན་ནུབ་ཕྱོགས་ཀྱི་ལོ་རྒྱུས་སྨྲ་བ་ཚོས་ཀྱང་ཝུན་ཤིང་ཀོང་ཇོ་དེ་རྒྱ་རྗེའི་སྲས་
མོ་དངོས་ཡིན་པ་ཐག་གིས་བཅད་ནས་ལོ་རྒྱུས་འབྲི་བཞིན་ཡོད་པར་གསལ་ཏེ། བོད་
ཀྱི་གནས་བབ་ཅེས་པ་རུ་“་རྒྱ་ནག་གོང་མས་མི་འདོད་བཞིན་དུ་རང་ཉིད་ཀྱི་སྲས་མོ་
ཞིག་སྲོང་བཙན་སྒམ་པོའི་བཙུན་མོར་འབུལ་རྒྱུ་ཁས་ལེན་ཞུ་དགོས་བྱུང་བ་དེ ས།
སྐབས་དེ ར་ཨེ་ཤ་ཡ་ནང་དུ་བོད་དེ་སྟོ བས་ཤུགས་ཆེ་ཤོས་ཡིན་པར་མཚོན་ཐུབ།”
ཅེས་འཁོད། དེབ་དེ་རྩོམ་པ་པོ་ནི་རྒྱལ་སྤྱིའི་ཁྲིམས་དོན་གྱི་ཕྱག་ལས་གནང་མཁན་
ཞིག་ཡིན་ལ། དེབ་དེ ར་གླེང་བརྗོད་བྲི་མཁན་ནི་རྒྱ་གར་གཞུང་གི་མཉམ་འབྲེལ་རྒྱལ་
ཚོགས་ཀྱི་གཞུང་ཚབ་པ་རི་ཀིཇ་ཡེ་པཱལ་ཡིན་འདུག་པ་སོགས་ཆ་གང་ནས་ཀྱང་ང་ཚོས་
ཡིད་ཆེས་བྱས་ཆོག་པ་ཞིག་ཡིན། དེས་ན་ཀོང་ཇོ་དེ་རྒྱ་རྗེའི་སྲས་མོ་དངོས་ཡིན་མིན་
ལ་ལོ་རྒྱུས་གཟུ་བོར་སྨྲ་བ་ཞིག་ཡིན་ཕྱིར་ཁུངས་མེད་ཀྱི་དོགས་པ་དེ་ལྟར་བྱེད་དགོས་
མ་མཆིས། ཡིན་ནའང་བོད་བཙན་པོའི་རྒྱལ་ཁབ་ནས་ཀོང་ཇོ་སློང་སྟངས་དང་། སྣེ་
ལེན་བྱེད་སྟངས། བོད་དུ་ཀོང་ཇོའི་གནས་བབ་དམའ་བ་སོགས་ལ་བརྟེན་ངོ་ཚ་ཁ་སྐྱེངས་
ཀྱི་རྒྱབ་ཡོལ་དུ་འགྲེལ་བཤད་དེ་འདྲ་ཞིག་ཕྱིས་སུ་རྟོག་བཟོ་བྱས་པ་རང་ཡིན་ནོ། །



རབ་བྱེད་ལྔ་པ།
ཆབ་སྲིད་དང་། དཔལ་འབྱོར། དམག་དོན། ལྷ་ཆོས་བཅས་
ཀྱི་ཁྲིམས་སྲོལ་གཏན་ལ་ཕབ་པ།
༡༽ བཀའ་ཁྲིམས་གསར་བཏོད་བྱས་པ།
བཙན་པོའི་སྲིད་དབང་སྲ་བརྟན་དང་། མངའ་རིས་བདེ་འཇགས། མཐའ་མཚམས་
བརྟན་སྲུང་བཅས་ཀྱི་འཆར་འགོད་དོན་འཁྱོལ་ཡོང་བའི་མཐུན་རྐྱེན་ཆེས་ལེགས་ཤོས་
དེ་བཀའ་ཁྲིམས་གསར་བཟོ་བྱེད་དགོས་པ་དེ་རེད། དེ་ནི་ཁ་ཚ་དགོས་གཏུགས་ཀྱི་ཁོང་
གི་ལས་གཞིའི་རྣམ་གྲངས་གཙོ་བོའི་གྲས་ཤིག་ཡིན། གང་དུའང་ལོ་རྒྱུས་ལ་ཁ་ཕྱོགས་
བསྒྱུར་པའི་སྒུལ་ཤུགས་གཙོ་བོ་ནི་ཁྲིམས་གཞི་གསར་གཏོད་ཀྱི་སྲིད་ཐབས་ལ་བརྟེན་
དགོས་པ་ཡིན། འོ་ན་དེ་སྔོན་བོད་རང་ལ་ཁྲིམས་སྲོལ་གཏན་ནས་མེད་པ་ཡིན་ནམ་ཞེ་
ནི༑ དེ་ཡང་མ་ཡིན་མོད། འོན་ཀྱང་དེ་སྔོན་བོད་རང་ལ་སྒྲ་སྦྱོར་གྱི་ཡི་གེ་མེད་པའི་
རྐྱེན་གྱིས་ནང་ཆོས་བོད་བསྒྱུར་དང་བཀའ་ཁྲིམས་གཏན་འབེབས་འཐུས་ཚང་བྱེད་ཐུབ་
མེད་པ་རེད། དེར་བརྟེན་དེའི་ཡར་སྔོན་དུ་ཁྲིམས་ལུགས་ཙམ་མེད་མི་སྲིད་ཀྱང་། ཁྱབ་
ཆེ་བ་དང་ལག་ལེན་དུ་གཅིག་མཐུན་ཞིག་གམ་གཏན་ཆགས་ཀྱི་རང་བཞིན་ཅན་ཞིག་མ་
ཡིན་པར་བརྟེན། ཡབ་གནམ་རི་སྲོང་བཙན་གྱི་དུས་སུ་ཆབ་འོག་ཏུ་བཅུག་མ་ཐག་པའི་
དྭགས་པོ་དང་ཀོང་པོ། མྱང་པོ། དེ་བཞིན་དུ་མཛོ་སུམ་པ་ལ་སོགས་པས་ཀྱང་གྱེན་



110
སྲོང་བཙན་ལོ་རྒྱུས་ཞིབ་འཇུག
ལོག་དང་ངོ་རྒོལ་བྱས་པ་ལའང་ནུས་ལྡན་གྱིས་བཀག་སྡོམ་གང་ཡང་བྱེད་མ་ཐུབ་པ་ལྟ་
བུས་མཚོན་ནོ། དེ་ལྟར་དུ་ཆོས་འབྱུང་མཁས་པའི་དགའ་སྟོན་དུ། “ད་ནི་རྒྱལ་ཁྲིམས་
ཆེན་མོ་བཅའ་དགོས། སྔོན་ཡང་ཁྲིམས་མེད་པའི་རྒྱལ་ཕྲན་རྣམས་སོ་སོར་འཁྱར་བ་
ཡིན། ད་དུང་ཁྲིམས་མེད་ན་ཉེས་བྱེད་དར་ཞིང་ངའི་འབངས་རྣམས་སྡུག་བསྔལ་བར་
འགྱུར་བས་ཁྲིམས་བཅའ་བར་བྱའོ་གསུངས་ནས་བཅས་སྐད།” ཅེས་འཁོད་པ་ལྟར་
ལགས། དེ་སྔོན་གྱི་ཁྲིམས་གཅོད་བྱེད་སྟངས་ནི། མིག་སྣ་འབྲེག་པ་དང་རྐང་ལག་
གཅོད་པ། ཡུལ་སྐྱོད་པ། བྲན་གཡོག་ཏུ་བཀོལ་བ། ལོ་བཞིའི་ཡུན་ཚད་དུ་བཙོན་རྭར་
བཅུག་པ། མཐའ་མཚམས་སོགས་སུ་གཞིས་ཆགས་སུ་གཏོང་བ་སོགས་ཉེས་པ་ཆུང་ཚགས་
རིགས་ལའང་ཆད་པ་ནན་པོ་གཅོད་པ་དང་། ཁྲིམས་ཐག་ལྕི་ཡང་ནི་ཁྲིམས་འཛིན་པའི་ཁམས་
དང་མོས་པའི་ལེགས་ཉེས་ལ་བསྟུན་པ་ལས་རྩ་འཛིན་ཡི་གེ་སོགས་མེད་ལ། བཙོན་ཁང་
ནི་ས་དོང་ཆེན་པོ་ཐོག་བརྩེགས་གཉིས་གསུམ་གྱི་ཚད་དང་ཆེ་ཆུང་སྣ་ཚོགས་སུ་ཡོད་པ་ཞིག་
ཡིན་པ་སོགས་སྔར་གྱི་ཡིག་རྙིང་ཁག་ན་རོབ་ཙམ་གསལ་བ་དང་། ལི་ཡུལ་གྱི་དགེ་སློང་
གཉིས་ཀྱིས་ཁྲི་སྲོང་བཙན་གྱི་ཐོག་མའི་དུས་སྐབས་ཀྱི་ཁྲིམས་གཅོད་བྱེད་ལུགས་སོགས་
མཐོང་སྣང་ལས་ཀྱང་རོབ་ཙམ་ཤེས་ཐུབ་བོ། （ཏུན་ཧོང་ཡིག་རྙིང་དུ། དེ་སྔོན་གྱི་ཁྲིམས་
སྲོལ་ལ་ཞལ་ལྕེ་གྲྭ་བཞི་དང་རྩིས་གྲྭ་གསུམ་གྱི་སྐོར་སོགས་བྱུང་བ་ལ་ད་དུང་ཡང་ང་ཚོས་
ཞིབ་འཇུག་མ་ཐུབ་པར་ལྷག་ལུས་ཐེབས་པ་ནི་ཧ་ཅང་ཕངས་པའི་གནས་སོ།）
གནད་དོན་འདི་རིགས་ནི་བཙན་པོའི་སྲིད་གཞུང་གསར་པའི་གནོད་སྐྱོན་ཚབས་
ཆེན་ཞིག་ཏུ་གྱུར་དང་འགྱུར་རྒྱུ་ཡིན་པ་ནི། ཁོང་གིས་ལོ་རྒྱུས་ཀྱི་ཉམས་མྱོང་དུ་
བཟུང་ཞིང་། ཕྱོགས་གཅིག་ནས་སྔར་དང་མ་འདྲ་བར་བོད་ཀྱི་སྲིད་འབྱོར་རིག་གསུམ་
ལ་རླབས་ཆེན་གྱི་བསྒྱུར་བཅོས་ངེ ས་ཅན་ཞིག་གཏོང་རྒྱུ ར་སྐོམ་པ་ཆུ་འདོད་བཞིན་
ཐུགས་འདུན་ཧ་ཅང་ཆེ་བས་ཁྲིམས་གཞི་གསར་དུ་གཏན་ལ་དབབ་དགོས་པ་ནི། སྔ་



རབ་བྱེད་ལྔ་པ། 111
་
ཕྱི་གང་ལའང་གཡོལ་ཐབས་མེད་པའི་འགན་འཁྲི་ཞིག་ཡིན། དེའི་ཕྱིར་ཁོང་གིས་
འཁོས་སོ་དྲུག་དྲུག་ཚན་དྲུག་ཏུ་བགོས་ཏེ་གཏན་ལ་ཕབ་པ་འདི་ལྟར།
འཁོས་སོ་དྲུག་ལས། དྲུག་ཚན་དང་པོ། བཀའ་ཡི་ཁྲིམས་ཡིག་ཆེན་པོ་དྲུག
གཉིས་པ། བཀའ་གྲོས་ཆེན་པོ་དྲུག གསུམ་པ། ཡིག་ཚང་དྲུག བཞི་པ། ཕྱག་རྒྱ་
དྲུག ལྔ་པ། རྐྱེན་དྲུག དྲུག་པ། དཔའ་མཚན་དྲུག་བཅས་ལས། །
དྲུག་ཚན་དང་པོ། བཀའ་ཡི་ཁྲིམས་ཡིག་ཆེན་པོ་དྲུག་ནི། ༡ ཁྲི་རྩེ་འབུམ་བཞེར་གྱི་
ཁྲིམས། ༢ འབུམ་གསེར་ཐོག་ཤ་བ་ཅན་གྱི་ཁྲིམས། ༢ རྒྱལ་ཁམས་དཔེར་བླངས་
ཀྱི་ཁྲིམས། ༤ མདོ་ལོན་ཞུ་བཅད་ཀྱི་ཁྲིམས། ༥ དབང་ཆེན་བཅད་ཀྱི་ཁྲིམས།
པ ཁབ་སོ་ནང་པའི་ཁྲིམས་རྣམས་ཡིན། འདི་དག་ནི་སྲིད་འཛིན་ས་ཁུལ་གྱི་དབྱེ་མཚམས་
དང་དམག་དོན་གྱི་སྒྲིག་གཞི། དཔོན་རིགས་ཀྱི་ལས་འགན་དང་གོ་རིམ། ཞིང་འབྲོག་
གི་དབང་རིས། མིའི་ཡ་རབས་ཀུན་སྤྱོད། འཇལ་གཤོར་འདེགས་གསུམ་གྱི་ཚད་གཞི་
སོགས་གཏན་འབེབས་གནང་བའི་ཁྲིམས་ལུགས་སྐོར་ཡིན།
༡༽ ཁྲི་རྩེ་འབུམ་བཞེར་གྱི་ཁྲིམས་ལ་ནང་གསེས་དབྱེ་བ། (ཀ་）བོད་ཡུལ་རུ་
ཆེན་ལྔ་རུ་ཕྱེ་བ། (ཁ་) ཡུལ་གྱི་དབང་རིས་རྣམ་པ་བཅོ་བརྒྱད་དུ་བཅད་
པ༑（ག་）རྒོད་ཀྱི་སྟོང་སྡེ་དྲུག་ཅུ་རྩ་གཅིག་ཏུ་ཕྱེ་བ།(ང་）གཡུང་གི་
མི་སྡེ་ཁེང་དང་ཡང་ཁེང་འབྱེད་པ། (ཅ་） ཞང་གསུམ་བློན་བཅས་ཀྱིས་
དབུས་ཀྱི་འདུན་ས་འཛིན་པ། (ཆ་) དཔའ་སྡེ་གསུམ་གྱིས་མཐའི་སོ་ཁ་
སྲུང་བ་བཅས་དྲུག།
༢༽ འབུམ་གསེར་ཐོག་ཤ་བ་ཅན་གྱི་ཁྲིམས་ལ་ནང་གསེས་དབྱེ་བ། ༡ བྲེ། ༢ སྲང་།
༣ ཕུལ། ༤ ཁྱོར། ༥ ཞོ། ༦ ནམ། ༧ སེ། ༨ སྲན་མ་བཅས་བརྒྱད།



112
སྲོང་བཙན་ལོ་རྒྱུས་ཞིབ་འཇུག
༣༽ རྒྱལ་ཁམས་དཔེར་བླངས་ཀྱི་ཁྲིམས་ལ། ནང་གསེས་དབྱེ་བ། ༡ མཛད་པ་གསུམ་
དང་མི་མཛད་པ་གསུམ། བསྟོད་པ་གསུམ་དང་དམད་པ་གསུམ། མི་མནར་བ་
གསུམ་བཅས་བཅོ་ལྔ་དང་། ༢ སྲོག་གཅོད་པ། མ་བྱིན་པར་ལེན་པ། ལོག་པར་
གཡེམ་པ། རྫུན་སྨྲ་བ། ཆང་འཐུང་བ། ཁེང་མི་ལྡོག་པ། བང་སོ་མི་འདྲུ་བ་
བཅས་ཁྲིམས་ཆེན་བདུན་དང་། ༣ མི་ཆོས་གཙང་མ་བཅུ་དྲུག་བཅས་སོ། །
༤༽ མདོ་ལོན་ཞུ་བཅད་ཀྱི་ཁྲིམས་དང་།
༥༽ དབང་ཆེན་བཅད་ཀྱི་ཁྲིམས་དང།
༦༽ ཁབ་སོ་ནང་པའི་ཁྲིམས་གསུམ་ལ་དབྱེ་བ་མེད།
དྲུག་ཚན་གཉིས་པ། བཀའ་གྲོས་ཆེན་པོ་དྲུག་ནི། ༡ རྗེའི་སྐུ་འཚོ་ཞིང་ཞོ་ཤ་སླར་
འབུལ་བ། ༢ རྒོད་ཀྱི་གཉའ་མནན་ཞིང་། ཡང་ཁེང་གི་རྒྱབ་བརྟེན་པ། ༢ ཁེང་རྒོད་
དུ་མི་གཏོང་ཞིང་མོ་བཙུན་བཀའ་ལ་མི་གདགས་པ། ༤ སོ་མཚམས་སྲུང་ཞིང་། འབངས་
ཀྱི་ཚལ་ཞིང་རྟ་དཀྱུས་ཀྱིས་མི་གཅད་པ། ༥ དགྲ་འདུལ་ཞིང་འབངས་སྐྱོང་བ། ༦
དགེ་བ་བཅུ་སྒྲུབ་ཅིང་མི་དགེ་བ་བཅུ་སྤང་བ།
དྲུག་ཚན་གསུམ་པ། ཡིག་ཚང་དྲུག་ནི། ༡ གསེར་ཡིག ༢ གཡུ་ཡིག ༣ དངུལ་
ཡིག ༤ ཕྲ་མེན་གྱི་ཡི་གེ། ༥ ཟངས་ཀྱི་ཡི་གེ། ༦ ལྕགས་ཀྱི་ཡི་གེ་བཅས་དྲུག་དང་།
ཡང་འགའ་ཞིག་ཏུ། ༡༽ ཡིག་ཚང་རབ། གཡུ་ཡིག་ཆེ་ཆུང་གཉིས། ༢༽ གསེར་
ཡིག་ཆེ་ཆུང་གཉིས། ༣༽ ཡིག་ཚང་འབྲིང་། དངུལ་ཡིག་ཆེ་ཆུང་གཉིས། ༤༽ ཕྲ་
མེན་གྱི་ཡི་གེ་ཆེ་ཆུང་གཉིས། ༥༽ ཡིག་ཚང་ཐ་མ། ཟངས་ཡིག་ཆེ་ཆུང་གཉིས།
༦༽ ལྕགས་ཡིག་ཆེ་ཆུང་གཉིས། བཅས་བཅུ་གཉིས་བགྲང་ཚུལ་ཞིག་དང༌། ཡང་
དགུང་བློན་ཆེན་པོ་ལ་གཡུ་ཡིག་ཆེན་པོ། དགུང་བློན་འབྲིང་དང་ནང་བློན་ཆེན་པོ་ལ་



རབ་བྱེད་ལྔ་པ། _113
གཡུ་ཡིག་ཆུང་ངུ་། དགུང་བློན་ཐ་ཆུང་དང་ནང་བློན་འབྲིང་། བཀའ་ཡོལ་གལ་འཆོས་
པ་ཆེན་པོ་གསུམ་ལ་གསེར་ཡིག་ཆེན་པོ། ནང་བློན་ཐ་ཆུང་དང་བཀའ་བློན་འབྲིང་ལ་
གསེར་ཡིག་ཆུང་ངུ། བཀའ་བློན་ཐ་ཆུང་ལ་ཕྲ་མེན་གྱི་ཡི་གེ། སྟོད་སྨད་ཀྱི་དབང་
བློན་སོགས་ལ་དངུལ་ཡིག་ཆེན་པོ་སྐུ་འཚོ་བའི་དཔོན་པོ་དང་གཟིམ་མལ་པ། ཆིབས་
ཁ་པ། སྐུ་མཁར་གྱི་རྩེ་སྲུང་པ་སོགས་ལ་དངུལ་ཡིག་ཆུང་དུ། སྟོང་དཔོན་དང་རུ་
དཔོན་སོགས་ལ་ཟངས་ཡིག གཡུལ་དུ་དཔའ་བ་ལ་ལྕགས་ཡིག་བཅས་གནང་སྲོལ་ཡོད་
པར་འདུག ཚུལ་སོགས་འདྲ་མིན་མཆིས།
དྲུག་ཚན་བཞི་པ། ཕྱག་རྒྱ་དྲུག་ནི། ༡ སྒྲོན་བུ། ༢ རུ་མཚོན། ༣ སྐུ་མཁར། ༤
ལྷ་ཁང་། ༥ སྟག་སློག ༦ ཡིག་ཚང་སྟེ་བཅས་འདི་དག་ནི་བཙན་པོ་དང་དམག་
དཔུང་། ཕོ་བྲང་། ཆོས་ལུགས་ཀྱི་བསྟི་གནས། དཔའ་བོའི་ཁྱད་རྟགས། བློན་གྱི་ཕྱི་
རྗེས་སོགས་སོ་སོ་མཚོན་བྱེད་ཀྱི་རྟགས་ཡིན་ནོ། ། །
དྲུག་ཚན་ལྔ་པ། རྐྱེན་དྲུག་ནི་འདི་ལྟར། ༡ དཔའ་བའི་རྐྱེན་དུ་གུང་དང་སྟག་བསྐོས།
༢ སྡར་མའི་རྐྱེན་དུ་མགོ་ལ་ཝ་ཞྭ་བསྐོས། ༣ ཡ་རབས་ཀྱི་རྐྱེན་དུ་ལྷ་ཆོས་བསྐོས།
༤ མ་རབས་ཀྱི་རྐྱེན་དུ་ཐགས་བསྐོས། ༥ མཛངས་པའི་རྐྱེན་དུ་ཡིག་ཚང་བསྐོས།
པ ངན་པའི་རྐྱེན་དུ་རྐུན་མ་བསྐོས། འདི་དག་ནི་སྤྱི་ཚོགས་ཁྲོད་བཟང་པོ་དང་ངན་
པ་ལ་གདེང་འཇོག་དང་དམའ་འབེབས་བྱེད་སྟངས་ཀྱི་རིམ་པ་ཡིན།།
དྲུག་ཚན་དྲུག་པ། དཔའ་ཚན་དྲུག་ནི། ༡ སྟག་སྟོད། ༢ སྟག་སྨད། ༣ ཟེར་ཆེན།
༤ ཟེར་ཆུང་། ༥ སྟག་སློག ༦ གཟིག་སློག་བཅས་ཡིན། འདི་དག་ནི་བྱ་དགའི་
རྟགས་མ་རེ་རེ་ཡིན་ཏེ། དཔའ་བོའི་རྩེར་སོན་གྱི་རླབས་ཆེན་བྱས་རྗེས་ཅན་ཞིག་ཡིན་
ན་དཔའ་ཚན་དྲུག་ག་ཐོབ་པ་དང་། དེ་བཞིན་དུ་ལྔའམ་བཞི་སོགས་བྱས་རྗེས་ཆེ་ཆུང་



114
སྲོང་བཙན་ལོ་རྒྱུས་ཞིབ་འཇུག་
ལ་གཞིགས་ཏེ་གཟེངས་བསྟོད་བྱེད་ཀྱིན་ཡོད། སྤྱི་ཚོགས་ཁྲོད་དཔའ་མཛངས་ཀྱི་གཟི་
བརྗིད་མཚོན་པར་བྱེད་པའི་གཟིགས་གཟོས་ཆེ་མཐོང་གི་དབྱེ་བ་གསལ་བའི་སྐུལ་མ་
མཛད་ཐབས་ཤིག་ཡིན་པར་གྲགས།
གཞན་ཡང་ལྡེའུ་ཆོས་འབྱུང་དུ། ཁྲིམས་ཕྲན་ལྔ་གྲངས་སུ་བཅད་པ་མང་པོ་
ཞིག་ཡོད་ཀྱང་འདིར་ཡིག་ཚོགས་སུ་འཇི གས་ཏེ་འགོད་ཐབས་མ་བྱུང་ཡང་དེ་དག་
རབ་བྱེད་འོག་མ་རེ ་ནས་ཅུང་རེ་གསལ་བར་བྱས་ཙམ་ཡོད། ད་ཆར་བོད་བཙན་པོའི་
བཀའ་ཁྲིམས་འདི་དག་ལ་ང་ཚོས་ཕྱི་མིག་རེ་བལྟས་པ་ཡིན་ན་སྐབས་དེའི་བོད་སྤྱི་
ཚོགས་ཀྱི་གནས་བབ་དང་། བཙན་པོ་ཁོང་དང་དགུང་བློ ན་དེ་དག་གི་རླབས་ཆེན་
གྱི་ཐུགས་འདུན་སོགས་མཚོན་ཐུབ་པར་མ་ཟད། ལོ་རྒྱུས་སྟེང་ང་ཚོ་བོད་མི་རིགས་
ནི༑ ཤེས་རིག་དར་སྤེ ལ་དང་ཁྲིམས་ཀྱི་དབང་བསྒྱུར་ཐོག་ཕྱོགས་མཁན་ཞིག་ཡིན་
པ་ར་སྤྲོད་གསལ་པོར་བྱེད་ཐུབ་བོ། །
༢༽ སྲིད་འཛིན་གྱི་དཔོན་རིགས་རིམ་གྲས་ཕྱེས་པ།
དུས་ཡུན་ངེས་ཅན་ཞིག་གི་ནང་མཁྱེན་དཔྱོད་དཔག་པར་དཀའ་བའི་བཙན་པོ་དང་དཔའ་
མཛངས་གཉིས་ལྡན་གྱི་ཞི་དྲག་བློན་ཆེན། ལས་ལ་བརྩོན་པའི་བོད་མི་དམངས་རྣམས་
ཀྱིས་བློ་གྲོས་དང་སྤོབས་པས་ཁེངས་པའི་བྱ་གཞག་རྒྱ་ཆེར་བརྩམས་པར་བརྟེན། བོད་
ཡུལ་གཅིག་གྱུར་གྱི་རླབས་ཆེ་བའི་ལོ་རྒྱུས་གསར་པ་དབུ་བརྙེས་པའི་འོག་བཙན་པོ་དང་
སྲིད་བློན་རིམ་པ་ཁག་ཇི་ལྟར་བསྐོ་བཞག་བྱེད་སྟངས་དང་ཕྱག་ལས་སོགས་ཀྱི་སྐོར་ལ་
རགས་ཙམ་བལྟས་པ་ཡིན་ན།
དེ་ཡང་མི་ལོ་སྟོང་ཕྲག་དུ་མའི་ཡར་སྔོ ན་གྱི་རྒྱལ་ཕྲན་བཅུ་གཉིས་དང་སིལ་
མ་བཞི་བཅུའི་སྐབས་དང་། ལྷག་དོན་དུ་གཉའ་ཁྲི་བཙན་པོ་སོགས་ཡར་ལུང་གི་



རབ་བྱེད་ལྔ་པ། 115
རྒྱལ་པོ་ཁག་ནས་གནམ་རི་སྲོང་བཙན་ཡབ་སྲས་ཀྱི་བར་ལ་ཕལ་ཆེ ར་རྗེ་བོའམ་
བཙན་པོ་ཡི་ཆབ་སྲིད་དང༌། དཔལ་འབྱོར། དམག་དོན། ཕྱི་འབྲེལ། ནང་
སྲིད་སོགས་ཀྱི་ཁྱབ་ཁོངས་ནང་ལས་དོན་ཆེ་ཕྲ་གང་ཅིའི་ཐད་ལའང་གཅིག་སྡུད་
ཀྱི་བླ་ན་མ་མཆིས་པའི་བདག་དབང་ཡོད། ཡིན་ནའང་གལ་ཆེའི་ལས་དོན་སོགས་
ཀྱིས་མཚོན་སྲིད་དོན་ཁག་གྲོས་ཚོགས་སུ་ཐག་གཅོད་བྱེད་ཀྱིན་ཡོད། དེ་ནི་བཙན་
པོ་རིམ་བྱོན་གྱིས་གཟིགས་རྒྱང་རིང་པོས་འོག་རི མ་ལ་དབང་ཆ་གསོལ་རས་གནང་
བ་ཞིག་རེ ད་ལ་སྤྱི ར་བཏང་སྐབས་དེར་གྲོས་མགོ་བློ ན་པོ་རྣམས་ཀྱིས་འཛིན་སྲོལ་
ཡང་ཡོད་པ་རེད། །
ཡང་སྐབས་དེར་སྲིད་འཛིན་བསྐོ་བཞག་བྱེད་སྟངས་ནི། བཙན་པོ་དག་ནི་གདུང་
རྒྱུད་རིམ་པ་བཞིན་བསྐོ་བཞག་བྱེད་ཀྱིན་ཡོད། གལ་སྲིད་རིགས་སྲས་གཅིག་ལས་
མང་བ་ཡོད་ན་རྒྱལ་སྲས་ཁོ་རང་ཚོའི་སྐུའི་མཁྱེན་དཔྱོད་ལ་གཞལ་ཏེ་སྲིད་ཁྲིར་བསྐོ་
བ་ལས་སྐུ་ན་བགྲེས་གཞོན་གྱི་གོ་རིམ་དེ་འདྲའི་གཙིགས་འཛིན་ཆེར་མེད་པར་སེམས།
དཔེར་ན། ལྷ་སྲས་གཙང་མ་དང༌། འུ་དུམ་བཙན། ཁྲི་རལ་རྣམས་ལས་གཅུང་ཁྲི་
རལ་རྒྱལ་སར་བསྐོས་པ་ལས་གཞན་འུ་དུམ་བཙན་སོགས་དང་པོར་རྒྱལ་སར་བསྐོས་
མེད་པ་ཤིན་ཏུ་གསལ། གཞན་ཡང་རྒྱལ་སྲས་ཚོ་སྐུ་ནར་མ་སོན་པའི་སྐབས་སུ་བཙན་
པོ་གང་ཞིག་ཞིང་དུ་གཤེགས་པ་ཡིན་ན་སྲིད་བློ ན་ཆེན་པོ་དེ ས་སྲིད་ཚབ་ལྟ་བུ་གནང་
སྟེ ་སྲིད་དོན་སོགས་ཀྱི་ལས་འགན་གཙོ་ཁུར་གནང་དགོས། དཔེར་ན། མང་སྲོང་
མང་བཙན་གྱི་སྐབས་སུ་མགར་སྟོང་བཙན་ཡུལ་བཟུང་དང། འདུས་སྲོང་མང་པོ་
རྗེའི་སྐབས་སུ་མགར་ཁྲི་འབྲིང་། ཁྲི་སྲོང་ལྡེ་བཙན་གྱི་སྐབས་སུ་ཞིང་ཁོ་བཞེར་སོགས་
ཀྱིས་སྲིད་འབྱོར་རིག་གསུམ་གྱི་ཐད་ལ་ཐུགས་འགན་ཤུགས་ཆེར་བཞེས་ཡོད་པ་སོགས་
ལ་དཔག་ན་གསལ་པོར་ཤེས་ཐུབ།



116
སྲོང་བཙན་ལོ་རྒྱུས་ཞིབ་འཇུག
དེ་ལྟར་སྲིད་འཛིན་བསྐོ་བཞག་བྱེད་སྟངས་ཀྱི་ཆ་ནས་བཙན་པོ་སྲོང་བཙན་སྒམ་
པོའང་སྔ་མ་ལྟར་ལགས་ཀྱང་ཁོང་གིས་སྔར་དང་མ་འདྲ་བ་ཞིག་ལ་སྲིད་དབང་ལ་སྲ་
བརྟན་ཡོང་ཆེད་དུ་སྲིད་འཛིན་གྱི་ལས་ཁུངས་ཆ་ཚང་བ་ཞིག་གསར་དུ་བཏོད་པ་དང་
དེར་སྲིད་འཛིན་གྱི་ཞིབ་ཕྲའི་ལས་འགན་རྣམས་སྲིད་སྐྱོང་བློན་ཆེན་སོ་སོར་ཁག་བགོས་
བྱས་ནས་གོ་གནས་དང་ཐོབ་ཐང་གི་རིམ་པ་གཏན་འབེབས་མཛད་དེ་དེ་བསྟ ན་གྱི་
གསེར་དངུལ་ལ་སོགས་པའི་ཡིག་ཚང་གི་རིམ་པའང་མཛད་ཡོད་དེ ། ཐང་ཡིག་ཏུ་
““དཔོན་རྟགས་སུ་གཡུའི་ཡི་གེ་བླ་ན་མཐོ། གསེར་གྱི་ཡི་གེ་དེ་ལས་དམན། དངུལ་
དེ་ལས་དམན། ཐ་མ་ཟངས་སུ་བྱེད་ཅིང་ཆེ་ཆུང་དབྱེ། དེ་རྣམས་དཔུང་བར་བཏགས་
ཏེ་མཐོ་དམན་དབྱེ”ཞེས་འཁོད་པ་དང་། སྐབས་དེར་ཡིག་ཚང་དེ་རྣམས་བདག་པའི་
དཔོན་གནས་ཀྱི་རིམ་པའང་ཆོས་འབྱུང་མཁས་དགའ་རུ། “གཞན་ཡང་དགུང་བློན་ཆེ་
ཆུང་འབྲིང་གསུམ། ནང་བློན་གསུམ། བཀའ་ཡོ་གལ་འཆོས་པའི་མི་གསུམ་སྟེ་དགུ་
པོ་ལ་བློ ན་པོ་ཆེ་དགུ ར་མཛད་དེ་གུང་བློན་གྱི་ལས་ཐབས་ཁྱོ་དང་འདྲ་བར་ཕྱི་རྒྱ་རླབས་
ཀྱི ས་གཅོད། ནང་བློན་གྱིས་བུད་མེད་མཛངས་མ་ལྟར་ནང་གི་ཚིས་བྱེད། བཀའ་ཡོ་
གལ་འཆོས་པས་(བཀའ་བློན་)ལེགས་ན་དགྲའི་བུ་ལེགས་ཀྱང་བྱ་དགའ་གསོལ། ཉེས་
ན་རང་གི་བུས་ཉེས་ཀྱང་ཆད་པས་གཅོད་པའོ”ཞེས་འཁོད་པ་ལྟར་སྐབས་དེར་བཙན་པོའི་
གམ་དུ་ལས་ཁུར་ཆེ་ཤོས་སམ་གོ་གནས་མཐོ་ཤོས་ནི། ཕྱི་འབྲེལ་དང་ནང་སྲིད། རྩ་
ཁྲིམས་འཛིན་སྐྱོང་གི་སྡེ་ཚན་གསུམ་གྱི་དཔོན་རིགས་རྣམས་ཡིན་ཞིང་དེ་ལ་ནང་གསེས་
ཀྱི་ཆེ་འབྲིང་ཆུང་གསུམ་དབྱེ་བ་གསུམ་དུ་བགོས་ཏེ་རིམ་པ་དགུ་ཡོད།
གཞན་ཡང་དམག་དོན་དང་དཔལ་འབྱོར་ལ་སོགས་པའི་ལས་ཁུངས་རྣམས་ཀྱང་
དགུང་བློ ན་དང་ནང་བློན། བཀའ་བློ ན་གསུམ་གྱི་འོག་ཏུ་མ་འདུས་པ་གཅིག་ཀྱང་
མེད། དེས་ན་བཙན་པོའི་འོག་ཏུ་སྐབས་དེར་ཆབ་སྲིད་གཉེར་བའི་བློན་ཆེན་པོ་དགུ་



རབ་བྱེད་ལྔ་པ། 117
ཡོད་པར་གསལ་བ་དང་དེ་དག་ལས་ཀྱང་རིམ་པ་མཐོ་ཤོས་སམ་དང་པོ་ནི་དགུང་བློན་
ཡིན། ཁོང་གི་ལས་འགན་ནམ་ཐོབ་དབང་ནི་ཕྱི་ཕྱོགས་ཀྱི་རྒྱལ་ཁབ་ཁག་ལ་འབྲེལ་
བ་འཛུགས་པ་དང་དྲག་པོ་གཡུལ་གྱི་འདུ་འགོད་བྱེད་པ། གལ་ཆེའི་ཚོགས་འདུ་སྐོང་
བ་དང་གཤམ་འོག་གི་བློ ན་པོ་བསྐོ་བཞག་དང་གནས་དབྱུང་གཏོང་བ་ལ་སོགས་པའི་
ལས་འགན་ཁུར་གྱིན་ཡོད་ལ་གཙོ་བོ་ཞི་དྲག་གཉིས་ཐབས་ལ་བསྡུ ར་ནས་རྒྱལ་ཁབ་
ཕྱི་ཕྱོགས་ལས་དོན་ཆེད་གཉེར་བྱེད་ཀྱིན་ཡོད། དེ་ལྟ་བུའི་དགུང་བློ ན་གྱི་གྲངས་
ཀ་ལ་བཙན་པོ་རེ་རེའི་སྐབས་ལ་འགྱུར་བ་སྣ་ཚོགས་ཤིག་ཡོང་གིན་ཡོད་པས་མཐའ་
གཅིག་ཏུ་ངེས་བཟུང་དཀའ་ཡང་བཙན་པོ་སྲོང་བཙན་སྒམ་པོ་ཁོང་ཉིད་ཀྱི་སྐབས་ལ་
དགུང་བློན་ཆེན་པོ་བཞི་ཡོད་དེ། མགར་སྟོང་བཙན་གཡུལ་བཟུང་། ཐོན་མི་སམ་
བྷོ་ཊ། འབྲི་སེ་རུ་གུང་ཐུན། ཉང་ཁྲི་བཟང་ཡང་སྟོན་བཅས་ཡིན་པར་གྲགས། སྔར་
གྱི་ལོ་རྒྱུས་དེབ་ཐེར་རྣམས་སུ་དགུང་བློན་འདི་དག་ལ་མེད་ཐབས་མེད་པའི་བློ ན་པོ་
བཞིའང་ཟེར། ཁོང་ཚོར་དགུང་བློ ན་གྱི་གོ་མིང་རེ ག་པའི་འོས་ཆོས་ནི། མགར་
སྟོ ང་བཙན་གྱིས་དྲག་ཐབས་ལ་བསྡུར་ཏེ་རྒྱ་བལ་གྱི་བཙུན་མོ་སློང་བ་དང་མཐའ་
མཚམས་བརྟན་སྲུང་བྱས་པ། འཁོད་བཟོས་པའི་ལས་རི མ་དང་འ་ཞ་སོགས་དབང་
དུ་བསྡུས་པ། དམག་གི་སྒྲིག་གཞི་དང་ཚོགས་འདུ་སྐོང་ཐབས་སོགས་གསར་དུ་གཏོད་
པ་དང་། འབྲི་སེ་རུ་གུང་ཐུན་ཡང་བློན་པོ་མགར་དང་མཉམ་དུ་བལ་རྒྱ་ལ་བཙུན་
མོ་སློང་བར་བསྐྱོད་ཅིང་ལྷག་དོན་དུ་རྒྱ་ནག་ཐང་ལ་བསྐྱོད་སྐབས་ལོ་ཙཱ་པའི་ཐུགས་
འགན་བཞེས་ཚུལ་སོགས་དང༌། ཉང་ཁྲི་བཟང་ཡང་སྟོན་གྱིས་རི་ཁྱིམ་ཀླུ ང་དུ་ཕབ་
སྟེ་གྲོང་ཁྱེར་གྱི་རྣམ་པ་གསར་བསྐྲུན་བགྱིས་པ་དང་། ཐོན་མི་སམ་བྷོ་ཊས་བོད་ཡིག་
གསར་བཟོ་དང་མདོ་རྒྱུད་རྣམས་བོད་བསྒྱུར་ཞུས་པ། བལ་བཟའ་ཁྲི་བཙུན་སློང་སྐབས་
ལོ་ཙཱ་བ་གནང་བ་སོགས་བོད་ལ་བཀའ་དྲིན་ཧ་ཅང་ཆེན་པོ་ཡིན། དེ་དོན་སྐོར་རྒྱས་



118
སྲོང་བཙན་ལོ་རྒྱུས་ཞིབ་འཇུག
པ་འོག་ཏུ་གསལ་བས་འདིར་མི་འགོད་དོ། དུང་དཀར་ཚང་གིས་འབྲི་སེ་རུ་གུང་སྟོན་
ལ་དམིགས་བསལ་བྱས་རྗེས་དང་མཁས་ཡོན་གང་ཡང་མེད་པ་དང་། ཕྲག་དོག་དང་
ངན་བྱུས་ཚ་བར་གསུངས་པ་དང་། རྒྱའི་ཡིག་ཆ་འགའ་ཤས་སུ་གུང་སྟོན་ནས་ཞང་
ཞུང་གི་ངོ་ལོག་པ་དང་བསྡེ བས་ཏེ་བཙན་པོའི་སྲིད་དབང་འཕྲོག་ལེན་གྱི་འཆར་གཞི་
ཡོད་ཚུལ་བཤད་པ་ལ་ད་དུང་ཞིབ་ཏུ་བརྟག་དགོས་པར་སེམས་སོ། །
དགུང་བློན་གསུམ་གྱི་འོག་ཏུ་ཕྱི་བློན་དང་བཀའི་འཕྲིན་བློན་རྣམས་ཡིན་ལ།
སྔ་མ་ནི་ས་མཚམས་ཀྱི་དམག་དཔོན་དང་ཡུལ་མི་རྣམས་ཀྱི་འགོ་དཔོན་གཅིག་ལྕོགས་
བྱེད་མཁན་ཞིག་རེད། ཁོང་ཚོས་དགུང་བློན་གྱི་བཀོད་འདོམས་འོག་ཏུ་ཕྱིའི་ལས་
དོན་ཚང་མ་དམག་དཔུང་དང་ཡུལ་མིའི་སྣེ་ཁྲིད་དེ་ཞི་དྲག་གཉིས་ཐབས་ལ་བརྟེན་
ནས་སྒྲུབ་ཀྱི་ཡོད་པས་དགུང་བློན་རིམ་པ་ལ་མཚོན་ན་ཕྱི་བློན་རྣམས་ནི་འཕུར་བྱེད་
ཀྱི་གཤོག་པ་དང་སྙོབ་བྱེད་ཀྱི་ལག་པ་ལྟ་བུ་ཞིག་རེད། ཕྱི་བློན་གྱི་གྲངས་ཀ་ནི་བཙན་
པོ་འདི་ཉིད་ཀྱི་དུས་སུ་དྲུག་ཏུ་ངེས་ཏེ། ༡ཁྱུང་པོ་སྤུ་ན་བཟང་བཙན། ༢ལམ་ཁྲི་
བདེ་བླག་ཁྲི་བཙན། ༣མུ་ཁྲི་རྡོ་རྗེ་གནམ་བཙན། ༤མཐིང་གི་བྱང་ཆུབ་མཆོག་བཙན།
༥ཐར་པ་ཀླུ་ཡི་དཔལ་བཙན། པརོང་པོ་འཕྲུལ་གྱི་ལྡེ་བཙན་བཅས་ཡིན།
དེ་ལྟར་ཕྱི་བློན་དྲུག་གི་མཚན་ནི་དུང་དཀར་རིན་པོ་ཆེའི་ཆེད་རྩོམ་ནང་གསལ་
བ་ལྟར་བཀོད་པ་ཡིན་ཡང་ཁྱུང་པོ་སྤུང་ཟད་ཟུ་རྩེ་ཕྱི་བློན་དྲུག་གི་གྲས་སུ་བགྲངས་
པ་ནི་མཁས་དབང་ཁོང་གིས་ཐུགས་མཉམ་མ་བཞག་པའི་སྐྱོན་ཞིག་མིན་ནམ་སྙམ་སྟེ།
གང་ཡིན་ཞེ་ན། ཁྱུང་པོ་སྤུང་སད་ཟུ་ཙེ་ནི་ཡབ་གནམ་རི་སྲོང་བཙན་གྱི་དུས་ནས་
གཙང་བོད་ཀྱི་འབངས་མི་ཁྱིམ་ཚང་ཁྲི་ཕྲག་གཉིས་ཙམ་བཙན་པོར་ཕུལ་པ་སོགས་ཀྱི་
བྱས་རྗེས་བཞག་པར་མ་ཟད་བཙན་པོ་ཁྲི་སྲོང་བཙན་གྱི་དུས་སུའང་མཐའ་བཞིའི་རྒྱལ་
ཕྲན་དབང་དུ་བསྡུ་བ་སོགས་ལ་ཁྱུང་པོ་སྤུང་སད་ཟུ་ཙེས་ཕུལ་བྱུང་གི་མཛད་རྗེས་བཞག་



རབ་བྱེད་ལྔ་པ། 119
ཡོད་པས་བཙན་པོ་སྲོང་བཙན་སྒམ་པོས་ཀྱང་བསྔགས་བརྗོད་ཀྱི་མེ་ཏོག་འཐོར་མྱོང་
ཡོད་པ་འདི་ལྟར། “བོ ན་པོའི་ནང་ན་ཁྱུང་པོ་སྤུང་སད་ཟུ་ཙེ་ལས་གློ་བ་ཉེ་བ་སྔོན་
ཆད་མ་བྱུང་ངོ༌། ཟུ་ཙེ་མཛངས་ཤེ་ན་མཛངས། དཔའ་ཞེ་ན་དཔའ་འོ། མྱི་གཅིག་
ཚོགས། དགུ་ཚོགས་ན་སྤུང་སད་ཟུ་ཙེ་”ཞེས་གསུངས་པ་སོགས་ལ་དཔག་ན་སྐབས་
དེ ར་བློ ན་ཚོགས་ཀྱི་ཡང་རྩེ་ཡིན་པར་གསལ་པ་དང་། ཁོང་གྲོངས་ཕྱིན་སྲིད་བློན་
ཆེན་པོའི་གོ་གནས་ལ་མགར་སྟོང་བཙན་གནས་སྤོ་བྱས་པ་དང་། མཐའ་མར་ཁོང་
རྐང་རྗེས་ལག་བསུབ་བྱེད་མཁན་གྱི་ཉེས་ཅན་དུ་གྱུར་ཏེ་རང་སྲོག་རང་གཅོད་བྱས་
པའི་གནས་ཚུལ་བྱུང་ཡང་དེའི་སྔོན་ལ་ཁོ་བོའི་སྐུ་དབང་ཐད་འགྱུར་བ་སོང་མེད་པ་
སོགས་ལ་དཔག་ན་ཁྱུང་པོ་སྤུངས་སད་ཟུ་ཙེ་ནི་སྐབས་དེར་ཕྱི་བློ ན་མ་ཡིན་པར་མ་
ཟད་དགུང་བློན་ཡིན་པ་དང་དེ་ལས་ཀྱང་མཐོ་གྲས་ཤིག་ཡིན་པ་གསལ་པོ་རེད། དེས་
ན་དུང་དཀར་རིན་པོ་ཆེས་ཁྱུང་པོ་སྤུང་སད་ཟུ་ཙེ་དང་ཁྱུང་པོ་ནོར་བཟང་བཙན་གཉིས་
ནོར་སོང་བ་ཡིན་སྙམ་སྟེ། ཕྱི་མ་ནི་ལོ་རྒྱུས་ཡོངས་གྲགས་སུ་ཕྱི་བློན་དྲུག་གི་ཡ་
གྱལ་དུ་བགྲང་སྲོལ་འདུག་གོ། ད་དུང་མཁས་དབང་ཁོང་གིས་ཁྱུང་པོ་སྤུང་སད་ཟུ་
ཙེ་ཟེ ར་བའི་སྤུ ང་ལ་ས་མཐའ་ཡང་འཇོག་གནང་མཛད་འདུག་པ་སོགས་ལ་བློ་ལྡན་
དག་གིས་དཔྱད་པར་བྱའོ། །
ཕྱི་བློན་གྱི་འོག་ཏུ་བཀའི་འཕྲིན་བློ ན་ཡིན་ཏེ། བཀའི་འཕྲིན་བློན་ནི་བཙན་
པོ་དང་བློ ན་ཆེན། དམག་དཔོན་ལ་སོགས་པའི་དཔོན་རི གས་རྣམས་ཀྱི་བཀའ་དང་
ཡི་གེ་སྐྱེལ་བའི་ཕོ་ཉ་པ་རྣམས་ཀྱི་མགོ་དཔོན་ཡིན་པ་དང་། དེའི་ལས་འགན་གཙོ་
བོ་ནི་བཙན་པོ་དང་བློན་ཆེན་གྱི་བཀའ་དྲིལ་བསྒྲགས་དང་ས་གནས་ཁག་གི་གནས་ཚུལ།
མཐའ་མཚམས་ཀྱི་བདེ་འཇགས་དང་དམག་འཁྲུག་ལ་སོགས་པའི་གསར་གནས་རྣམས་
དུས་ཐོག་ཏུ་འཁོད་གཏོང་བྱེད་རྒྱུ་དེ་ཡིན་པ་ལོ་རྒྱུས་རྣམ་དཔྱད་དུ་འཁོད་འདུག



120
སྲོང་བཙན་ལོ་རྒྱུས་ཞིབ་འཇུག
ནང་བློན་ནི། བཙན་པོའི་གཤམ་དུ་གོ་གནས་རི མ་པ་ཨང་གཉིས་པ་དེ་ཡིན་
ཞིང་དེའི་ལས་འགན་དང་ཐོབ་ཐང་ནི། རྒྱལ་ནང་གི་དམག་དཔོན་དང་དཔལ་འབྱོར་
འདུ་འགོད་ཀྱི་སྐོར་དང་། གཙོ་བོ་འབངས་ཀྱི་འཚོ་བའི་གནས་བབ་ལ་ལྟ་རྟོག སྲུང་
སྐྱོབ་དང་ནང་ཁུལ་གྱི་གལ་ཆེའི་ལས་དོན་ཐག་གཅོད་བྱེད་ཅིང་། མདོ་དོན་ཡང་སྙིང་
ནི་ནང་སྲིད་ཀྱི་འགན་ཆ་ཚང་ཁུར་དགོས་པ་དེ་རེད། ཡོངས་གྲགས་སུ་ནང་བློན་ལ་
ཆེ་ཆུང་འབྲིང་གསུམ་ཡོད་པར་བཤད་ཅིང་། བཙན་པོ་འདི་ཉིད་ཀྱི་དུས་སུ་ནང་བློན་
ཆེན་པོ་དྲུག་ཡོད་དེ། ཁྲ་འབྲུག་པ་འཕྲུལ་གྱི་སྣ་ཆེན་རི གས་བཟང་དང་། ཧོར་པ་
ཞང་པོ་རྒྱལ་གྱི་ཁྲོམ་བཟང་། ཆོག་རོ་པ་ཅོག་རོ་རི ག་པའི་སྐད་བཟང་། ཁམས་པ་
ལྷ་གཟིགས་པ་ཤོག་པོ་བརྟན་བཟང་། རྒྱ་མ་ཡར་སྟོན་པ་སྐ་ཡི་གཉགས་བཟང་། སྦས་
ཅང་དཔལ་གྱི་ལེགས་བཟང་བཅས་ཡིན།
ནང་བློ ན་གྱི་འོག་ཏུ་༡རྣམ་ཕྱི་པ་དང་། ༢མངའ་དཔོན། ༣ཕྲུ་དཔོན། ༤ཞིང་
དཔོན། ༥ རྩིས་པ་ཆེན་པོ། ༦ཆིབས་དཔོན། ༧ཁྲལ་དཔོན། ༨གཟིམ་དཔོན་སོགས་
ལས་སྣ་མི་འདྲ་བའི་དཔོན་ཁག་རིམ་པ་བརྒྱད་ཕྱེ་ཡོད།
༡ སྣམ་ཕྱི་པ་ནི། བཙན་པོའི་ཕོ་བྲང་ནང་གི་ལས་དོན་ཆེ་ཕྲ་དང་བཙན་པོ་ཕོ་བྲང་དུ་བཞུགས་
རིང་དང་ཆིབས་བསྒྱུར་སོགས་སུའང་སྐུ་སྲུང་གི་འགན་གཙོ་བོར་ལེན་པའི་དཔོན་རིགས་
རིམ་པ་ཞིག་རེད། འོན་ཀྱང་ཁ་ཅིག་གིས་ཕོ་བྲང་གི་བྱ་བ་རྣམས་ལ་མགོ་ཁྲིད་བྱེད་
པའི་དཔོན་རིགས་ཤིག་ལ་ངོས་འཛིན་པ་དང་། ཡང་རེ་ཤས་ཀྱིས་བཙན་པོའི་རྗེས་
སུ་འབྲལ་མེད་འབྲངས་ཏེ་སྐུ་སྲུང་གི་དཔོན་རིགས་ཤིག་ཡིན་ཞེས་བཤད་ཀྱང་མདོར་
བསྡུས་ཏེ་གླེང་བ་ཡིན་ན་ཁོ་བོས་གོང་དུ་བཤད་པ་ལྟར་ལགས་སོ། །
༢ མངའ་དཔོན་ནི། རྒྱལ་ཁབ་ཀྱི་གསེར་དངུལ་དང་འབྲུ་རིགས། གོས་ཐེར་ལ་སོགས་
པ་དོ་དམ་དང་ཉོ་ཚོང་གི་འགན་ལེན་བྱེད་པའི་དཔོན་རིགས་ཤིག་ཡིན། དེ་ལ་ཕྱི་
ནང་ཀུན་ནས་འདོད་བློ་ཚིམ་པ་ཞིག་ཡོང་དཀའ་བར་བརྟེན་ངན་སྨྲས་སྐྱོན་འཛུགས་



རབ་བྱེད་ལྔ་པ། 121
སྣ་ཚོགས་ཀྱི་འབེན་ལྟ་བུ་ཞིག་ཡིན་སྟབས་མིང་ལའང་དེ་ལྟར་ཐོགས་པ་རེད་ཅེས་
གཡུ་ཕྲེང་སོགས་ན་བཤད། །
༢ ཕྲུ་དཔོན་ནི། སྲིད་གཞུང་གི་ཁོངས་སུ་གཏོགས་པའི་འབྲོག་ཕྱོགས་ཀྱི་ཐོན་སྐྱེད་
གོང་འཕེལ་དུ་གཏོང་བ་དང་དཔྱ་ཁྲལ་བསྡུས་པ་ལ་དོ་དམ་དང་། ཕྱུགས་ལས་འཕེལ་
འགྱུར་ལ་ནུས་ཤུགས་འདོན་མཁན་གྱི་དཔོན་རིགས་རིམ་པ་ཞིག་རེད།
༤ ཞིང་དཔོན་ནི། དུང་དཀར་ཚང་གི་ཆེད་རྩོམ་དུ། ཞིང་ལས་ས་ཁུལ་གྱི་ཞིང་གི་
གྲངས་འབོར་དང་དེའི་ཐོན་འབབ་ལེགས་ཉེས། དེ་བསྟུན་གྱིས་བསྡུས་པའི་དཔྱ་
ཁྲལ་སོགས་ལ་བདག་གཉེར་བྱེད་མཁན་གྱི་དཔོན་རིགས་ཤིག་ལ་བཤད།
༥ རྩིས་པ་ཆེན་པོ་ནི། རྒྱལ་ནང་གི་ཞིང་འབྲོག་གྲངས་ཀ་རྩིས་ལེན་དང་དམག་དོན་
གྱི་གཏོང་ཡོང་། དཔྱའ་ཁྲལ་གྱི་བསྡུ་འབབ་སོགས་ལ་ཞིབ་འཇུག་དང་རྩིས་གཤེར་
བྱས་ཏེ་སྲིད་གཞུང་གི་གྲོན་དངུལ་སྤྲོད་གཏོང་དང་བང་མཛོད་ཀྱི་བསགས་དངུལ་
རྩིས་ཞིབ་ཡང་དག་བྱེད་མཁན་གྱི་དཔོན་རིགས་ཤིག་རེད།
༦ ཆིབས་དཔོན་ནི། གཡུ་ཕྲེང་ལྟར་ན། རྒྱལ་བློ ན་གྱི་ཆིབས་རྟ་དང་དམག་རྟ་བསྡུ་
གཏོང་བྱེད་མཁན་གྱི་དཔོན་རིགས་ཤིག་ཡིན་ཞིང་བཙན་པོ་གང་དུ་བྱོན་ན་དེར་འགྲོ་
དགོས་པས་དེ་ལྟར་གྲགས་ཞེས་དང་། དུང་དཀར་བློ་བཟང་འཕྲིན་ལས་ཀྱིས་རྒྱལ་
བློན་དང་དམག་མིའི་ཆིབས་རྟ་བསྡུ་གཏོང་བྱ་རྒྱུ་དང་འགྲིམ་འགྲུལ་གྱི་བདེ་འཇགས་
ལྟ་རྟོག་ཉེན་ཟོན་གནང་མཁན་གྱི་དཔོན་རི གས་ཤིག་ལ་བཤད། གསུངས་ཚུལ་
དེ་གཉིས་རྩ་བའི་ཆ་ནས་ཕལ་ཆེར་གཅིག་མཚུངས་འདུག་ཀྱང་ཕྱི་མ་དེ་འགྲེལ་བཤད་
སྟབས་བདེ་བོ་དང་དོན་གསལ་པོ་ཞིག་ཏུ་མཐོང་།
༧ ཁྲལ་དཔོན་ནི། སྲིད་གཞུང་གིས་ས་གནས་སོ་སོར་ཆེད་དུ་གཏོང་མངགས་བྱས་
ཏེ་དུས་ལྟ ར་དཔྱ་ཁྲལ་བསྡུ་བ་དང་དཔྱ་ཁྲལ་དུས་ལྟར་མི་སྤྲོད་མཁན་ལ་ཆད་པ་
གཅོད་རྒྱུའི་ཐོབ་ཐང་ཡོད་པའི་དཔོན་རི གས་ཤིག་རེད།



122
སྲོང་བཙན་ལོ་རྒྱུས་ཞིབ་འཇུག
༨ གཟིམ་དཔོན་ནི། བཙན་པོ་སྒེ ར་གྱི་ཕོ་བྲང་དང་རྒྱུན་མཁོའི་རི གས་དངོས།
བཞེས་ལག་དང་ཕེབས་བཞུགས། ཁོར་ཡུག་བཅས་ལ་དོ་དམ་བྱེད་པའི་སྣམ་
ཕྱི་པའི་ནང་ཚན་ཞིག་ཡིན་པར་བཤད་ཀྱང་གཙོ་བོ་གཟིམ་ཁང་ལ་ལྟ་རྟོག་བྱེད་
པའི་དཔོན་རིགས་ཡིན་ནོ། །
བཀའ་བློན་(བཀའ་ཡོ་གལ་འཆོས་པ།)ནི། བཙན་པོའི་འོག་ཏུ་གོ་གནས་ཨང་གསུམ་
པ་དེ་ཡིན་ལ། ཁོང་གིས་ལས་འགན་ནི་བཙན་པོ་དང་དགུང་བློན་ལ་སོགས་པའི་བཀའ་
གང་ཞིག་ཕབ་ན་དེ་རྩ་ཁྲིམས་དང་མཐུན་མིན་ལག་བསྟར་བྱེད་རུང་མིན་ལ་ཞིབ་གཤེར་
བྱེད་རྒྱུ་དང་། དེའི་དགེ་སྐྱོན་གྱི་སྐོར་ལ་ཐད་ཀར་བླང་བྱ་བཏོན་ནས་བསྒྱུར་བཅོས་
གཏོང་རྒྱུ་དང་ལེགས་ན་དགྲའི་བུ་ལེགས་ཀྱང་བྱ་དགའ་གསོལ། ཉེས་ན་རང་གི་བུ་ཉེས་
ཀྱང་ཆད་པ་གཅོད་ཅེས་པའི་རྩ་དོན་གཞིར་བཟུང་སྟེ་བཙན་པོའི་སྲིད་གཞུང་གི་ཁྱབ་ཁོངས་
ནང་རྒྱལ་ཁྲིམས་ལག་བསྟར་གནང་དགོས་ཀྱི་ཡོད།
དེའི་འོག་ཏུ་ཞལ་ལྕེ ་པ་དང་ཁྲིམས་དཔོན། དབང་དཔོན་རྣམས་ཡོད། དེ་ལས་
ཞལ་ལྕེ་པའམ་དྲང་དཔོན་ནི། ཉེས་ཅན་དང་ཞུ་གཏུགས་བྱེད་མཁན་གཉིས་ལ་བརྡར་
ཤ་མ་ནོར་བ་ཞིག་བཅད་མཐར། བདེན་རྫུན་ནམ་དཀར་ནག་གི་འགྲོས་བཞིན་ཉེས་
པའི་ལྕི་ཡང་ལ་གཞིག་སྟེ ་རྩ་ཁྲིམས་ལྟར་ཐག་གཅོད་བྱེད་མཁན་ཞིག་རེད།
དེའི་འོག་ཏུ་ཁྲིམས་དཔོན་ཡིན་ལ་དེའི་ལས་འགན་ནི། ཞལ་ལྕེ་པས་ཐག་གཅོད་
གནང་བ་ལྟར་ཉེས་ཅན་པར་ཁྲིམས་ཆད་ལག་བསྟར་བྱེད་པའི་དཔོན་རིགས་ཤིག་ཡིན།
ཁོང་ལ་གོང་རིམ་ནས་ཐག་བཅད་གནང་བ་ལ་ཆད་པ་གཏོང་བ་ལས་རང་ཉིད་ལ་ཐག་
གཅོད་བྱེད་རྒྱུའི་དབང་ཆ་མེད་པར་སེམས་སོ། །
དེའི་འོག་ཏུ་དབང་དཔོན་ཡིན་ལ་ཁོང་གི་ལས་འགན་ནི། ས་གནས་ཁག་སོ་སོ་
ནས་ཉེས་ཅན་པ་འཛིན་བཟུང་དང་ཞལ་ལྕེ་པའམ་ཁྲིམས་དཔོན་གྱིས་བཀའ་བཀོད་ལྟར་



རབ་བྱེད་ལྔ་པ། 123
ས་གནས་ཀྱི་ཁྲིམས་ཁང་སོ་སོར་རྩིས་སྤྲོད་དང་གཏོང་ལེན་བྱེད་མཁན་གྱི་དཔོན་རིགས་
ཀྱི་རི མ་པ་ཞིག་ཡིན། །
དེ་ལྟར་དུས་རབས་བདུན་པའི་སྐབས་ཀྱི་བོད་བཙན་པོའི་རྒྱལ་རབས་ཀྱི་དཔོན་རིགས་
ལམ་ལུགས་ནི་དེ་འདྲའི་འཐུས་སྒོ་ཚང་ཞིང་ཁྱབ་ཚད་ཆེ་བ་དང་། གོ་རིམ་ལེགས་པ་
སོགས་སྐབས་དེའི་སྤྱི་ཚོགས་དང་ཁོར་ཡུག དུས་ཚོད་ལ་འོས་ཤིང་འཚམས་པའི་ལམ་
སྲོལ་ཡང་དག་པ་ཞིག་རེད། གོང་དུ་དེ་སྐོར་མདོར་བསྡུས་ཙམ་གླེང་བ་ནི་གཙོ་བོ་སློབ་
དཔོན་དུང་དཀར་རིན་པོ་ཆེའི་དགོངས་པ་གཞིར་བཞག་པའི་སྟེང་ནས་རང་ཉིད་ཀྱི་བསམ་
ཚུལ་ཡང་ཟུར་རྒྱན་ལྟ་བུར་བཀོད་དེ། ལོ་རྒྱུས་རྣམ་དཔྱད་དང་གཡུ་ཕྲེང་སོགས་ཀྱི་ལེགས་
བཤད་ཉིང་བཏུས་ཀྱི་ཚུལ་དུ་བཀོད་པ་ལས་མཐའ་གཅིག་ཏུ་རང་བློ་ཚད་མར་བཀུར་ནས་
ཧམ་བཤད་བྱས་མེད་ལ། ཁོང་ཚོའི་བཞེད་ལུགས་ཀྱང་བླང་དོར་མེད་པར་ཇི་བཞིན་དུ་
བཀོད་མེད། གཙོ་བོ་ལོ་རྒྱུས་འདིའི་གོང་འོག་ཀུན་ཏུ་དངོས་ཡོད་རྒྱུ་མཚན་ལྡན་པའི་
ལྟ་ཚུལ་ལ་རྒྱབ་སྐྱོར་དང་ལོ་རྒྱུས་གཞན་གྱིས་ཁ་སྐོང་དང་འགྲེལ་བཤད་བྱས་ཡོད་ལ་དངོས་
ཡོད་དང་མི་མཐུན་པའི་རིགས་ལ་ནག་ཉེས་ཐེར་འདོན་བྱེད་ཁུལ་བྱས་ཡོད། གོང་གི་
སྲིད་བློན་ཆེན་པོ་དགུའི་རིམ་པ་དང་ཡིག་ཚང་གི་སྐོར་རེའུ་མིག་ཏུ་བཀོད་ན།
ཡིག་ཚང་གི་རིམ་པ། དཔོན་རི གས་ཀྱི་གོ་གནས།
གཡུ་ཡིག་ཆེན་པོ། དགུང་བློན་ཆེན་པོ།
གཡུ་ཡིག་ཆུང་ངུ་། དགུང་བློན་འབྲིང་དང་ནང་བློན་ཆེན་པོ།
གསེར་ཡིག་ཆེན་པོ། དགུང་བློན་ཆུང་། ནང་བློན་འབྲིང་། བཀའ་བློན་ཆེན་པོ།
གསེར་ཡིག་ཆུང་ངུ་། ནང་བློ ན་ཆུང་། བཀའ་བློན་འབྲིང་།
ཕྲ་མེན་གྱི་ཡི་གེ་ཆེན་པོ། བཀའ་བློན་ཆུང་།



124
སྲོང་བཙན་ལོ་རྒྱུས་ཞིབ་འཇུག
༣༽ སྲིད་འཛིན་ས་ཁུལ་ཁག་བགོ་དབྱེ་བྱས་པ།
བཙན་པོ་ཁྲི་སྲོང་བཙན་གྱི་སྐབས་སུ་སྤྱི་ཁྱབ་སྲིད་འཛིན་ཁག་ལྔ་རུ་བྱས་ཡོད་ལ། དེའང་
ཁོངས་གཏོགས་ཀྱི་དབང་རིས་བཅོ་བརྒྱད་དུ་བགོས་ཡོད་པ་འདི་ལྟ་སྟེ །
དང་པོ། རུ་ཆེན་ལྔ་ནི།
༡༽ བོད་ཁམས་ཡོངས་ཀྱི་དཀྱིལ་དབུས་ལ་དབུ་རུ་ཞེས་བརྗོད་ཅིང་། དེའི་ས་ཆའི་
རྒྱ་ཁྱོན་གྱི་ཚད་ནི་ཤར་ཕྱོགས་སུ་འོལ་ཁའི་ཤུག་པ་སྤུན་བདུན། ནུབ་གཞུ་སྙེ་
མོ་ལ་འབྲེལ་ཞིང་། ལྷོ་ཕྱོགས་རྨ་ལ་ལ་བརྒྱུད་ནས་བྱང་སྣེ་ནས་བར་ཆགས་ཡོད།
༢༽ དབུ་རུའི་གཡོན་ཕྱོགས་སུ་ཡོད་པའི་ས་ཁུལ་ལ་གཡོན་རུ་ཞེས་བརྗོད་ཅིང་། དེའི་
ས་ཆའི་རྒྱ་ཁྱོན་གྱི་ཚད་ནི། ཤར་ཀོང་ཡུལ་བྲེ་སྣ་ནས་ནུབ་ཁ་རག་གངས་རྩེ་
བར་དང་། ལྷོ་ཤ་འུག་སྟག་སྒོ་ནས་བྱང་རྨ་ལ་ལ་བ་རྒྱུད་བར་དང་། ཡར་ལུང་
ཁྲ་འབྲུག་ལ་ལྟེ་བ་བྱས་ནས་ཆགས་ཡོད།
༣༽ དབུ་རུའི་གཡས་ཕྱོགས་ཡོད་པའི་ས་ཁུལ་གཡས་རུ་ཞེས་བརྗོད་ཅིང་། དེའི་
ས་ཆའི་རྒྱ་ཁྱོན་གྱི་ཚད་ནི། ཤར་སྲགས་ཀྱི་གླང་མ་གུར་ཕུབ་ནས་ནུབ་བྱེ་མ་
ལ་དགུའི་བར། ལྷོ ་གཉའ་ནམ་གཡག་པོའི་སྣ་ནས་སྨི ་ཏི་ཆུ་ནག་བར་ཡིན་ལ།
ཤངས་ཀྱི་ཞོང་པ་ཚལ་དུ་ལྟེ་བ་བྱས་ནས་ཆགས་ཡོད།
༤༽ གཡས་རུའི་ཡན་ལག་ཏུ་གཏོགས་པའི་ས་ཆ་ཁུལ་ལ་རུ་ལག་ཅེས་བརྗོད་ཅིང་།
དེའི་ས་ཆའི་རྒྱ་ཁྱོན་གྱི་ཚད་ནི། ཤར་འཇམ་ནའི་བཀྲ་ནས་ནུབ་ལ་ཀེམ་གཡག་
མིག་བར་དང་། ལྷོ་ལ་བོ་གླང་སྣ་ནས་བྱང་བྱེ་བ་ལ་སྔོན་བར་ཡིན་ལ། ཁྲད་
ཀྱི་དུར་བ་སྣ་ལ་ལྟེ་བ་བྱས་ནས་ཆགས་ཡོད།
༥༽ སུམ་པའི་ཚོ་བ་རྨང་གཞི་བྱས་པའི་ས་ཁུལ་ལ་སུམ་པའི་རུ་ཞེས་བརྗོད་ཅིང་། དེའི་
ས་ཆའི་རྒྱ་ཁྱོན་གྱི་ཚད་ནི། ཤར་གཉེ ་ཡུལ་སུམ་ནག་ནས་ནུབ་ཡེ་ཞབས་ཇིང་



རབ་བྱེད་ལྔ་པ། 125
པོ་ཆེའི་བར་དང་། ལྷོ་རྨི་སྨི ་ཏི་ཆུ་ནག་ནས་བྱང་ནགས་ཤོད་གཟི་ཕྲེང་བར་ཡིན་
ལ༑ རྒྱ་ཤོད་སྟག་པ་ཚལ་དུ་ལྟེ་བ་བྱས་ཏེ་ཆགས་ཡོད།
་་
དེ་ལྟར་སྲིད་འཛིན་ས་ཁུལ་ལྔའི་ལྟེ་བ་བྱས་པའི་ར་མོ་ཆེ་དང་། ཁྲ་འབྲུག་ཞོང་པ་ཚལ།
དུར་བ་སྣ་དང་། སྟག་པ་ཚལ་བཅས་ནི། སྐབས་དེར་བཙན་པོའི་མངའ་ཁོངས་ཀྱི་
གྲོང་ཁྱེར་ཆེ་ཤོས་དང་ཆབ་སྲིད། དཔལ་འབྱོར། དམག་དོན་དག་གི་ལྟེ་བའང་ཡིན་
པར་ལོ་རྒྱུས་སྨྲ་བ་ཀུན་ཞལ་མཐུན་པར་འདུག
དེའི་འོག་ཏུ་ཡུལ་གྱི་དབང་རིས་བཅོ་བརྒྱད་བྱ་བ་ཡོད་ཅིང་། དོན་དུ་དེ་ཚོའང་
སྲིད་འཛིན་ས་ཁུལ་ཁག་ཅིག་རེད། ས་ཁུལ་དེ་ཚོ་སྔར་བཙན་པོ་སྲོང་བཙན་སྒམ་
པོས་བོད་ས་ཡོངས་གཅིག་གྱུར་མ་བྱས་གོང་རུས་རྒྱུད་ཚོ་བ་ཁག་གི་དཔོན་རིགས་ཚོས་
དུམ་བུར་བཅད་བཟུང་བྱས་ཡོད་པའི་ས་གནས་མི་འདྲ་བ་རེ་རེད། བཙན་པོ་སྲོང་
བཙན་སྒམ་པོས་བོད་ཡུལ་ཡོངས་གཅིག་གྱུར་བྱས་རྗེས་སྔར་ཡོད་དཔོན་རི གས་དག་
གི་ལམ་ལུགས་ལ་འགྱུར་འགྲོས་ཆེས་ཆེ ར་མ་བཏང་བར་བཙན་པོས་སྲིད་འཛིན་ས་
ཁུལ་དུ་བསྒྱུར་པ་ཞིག་རེད། ས་ཁུལ་དེ་ཚོའང་སྔར་གྱི་སྤྱི་ཁྱབ་སྲིད་འཛིན་ཆེ་ཁག་
ལྔ་ཡོད་པའི་འཕྲོར་བོད་ཡུལ་གྱི་ཆོས་ལུགས་དང་རིག་གནས། དཔལ་འབྱོར་སོགས་
ཀྱི་ལྟེ་གནས་དྲག་ཤོས་དེ་ཡིན་པར་འདོད། །
དེ་ཡང་ཞིབ་པར་ཕྱེ་ན། ཆོས་འབྱུང་མཁས་པའི་དགའ་སྟོན་ལས། “དབུ་
རུ་ཤོད་ཆེ ན་བཙན་པོ་མངའ་བདག་ཡུལ། །ཕོ་བྲང་སྣེ་ཆེ ན་བཙན་པོ་རྒྱལ་འབངས་
ཡུལ། །ཡར་ལུང་སོག་ཁ་ཁུ་དང་སྙགས་ཀྱི་ཡུལ། །ཡ་འབྲོག་གངས་ཁྱིམ་ཀུ་རིང་
སྡེ་ལྔའི་ཡུལ། །འཆིན་ང་འཆི ན་ཡུལ་མགོ ས་དང་སྣུ བས་ཀྱི་ཡུལ། །བྱ་འུག་ས་
ཚིགས་དྲང་རྗེ ས་ཕ་ལྔའི་ཡུལ། །བྲད་དང་ཞོང་པ་སྣ་ནམ་ཡུལ་དུ་བཅད། །བྲག་རུམ་
སྟོད་སྨད་ཚེ་སྤོང་ཡུལ་དུ་བྱས། །གཙང་སྟོད་གཙང་སྨད་འབྲོ་དང་ཁྱུང་པོའི་ཡུལ། །ཀླུང་



126
སྲོང་བཙན་ལོ་རྒྱུས་ཞིབ་འཇུག
•
Ts
ཤོད་ནམ་པོ་འདྲུ་དང་ཕུགས་མཚམས་ཡུལ། །འཕན་ཡུལ་སྟོང་སྡེ སྒྲ་དང་རྨ་ཡི་
ཡུལ། །ཉང་རོ་གྲོམ་པ་འབྲེ་དང་ལྔ་ཡི་ཡུལ། །ཤང་དང་གླེ་ཕྱི་རི་དང་གླུ་ཡི་ཡུལ། །ཡུང་
པ་ཆེ་ཆུང་བྲན་ཀའི་ཡུལ་དུ་བཅད། །ཞ་གད་སྡེ་གསུམ་བློན་པོ་སྦས་ཀྱི་ཡུལ། །ནམ་
ར་ཆག་གོང་འབྲིང་དང་ཆག་གི་ཡུལ། །འདམ་ཤོད་དཀར་མོ་ཕྱ་དང་རྭ་ཡི་ཡུལ། །མདོ་
ཁམས་མདོ་ཆེན་རྒོ ད་སྟོ ང་སྡེ་བརྒྱད་ཡུལ།” །ཞེས་འཁོད་ཡོད་ཀྱང་ད་དུང་ཅུང་
ཁ་གསལ་དང་སྟབས་བདེ་རུ་བཀོད་ན་འདི་ལྟར། །
ཡུལ་གྱི་དབང་རིས་བཅོ་བརྒྱད།
ཨང་། །
ཡུལ་མིང་།
མངའ་བདག་གི་རུས་སོགས།
དབུ་རུ་ཤོད་ཆེན།
བཙན་པོ།
ཕོ་བྲང་སྣེ་ཆེན།
རྒྱལ་འབངས།
ཡར་ལུང་གསོག་ཁ།
ཁུ་གཉག་
་
ཡར་འབྲོག་གངས་ཁྱིམ།
ཀུ་རིང་སྡེ་ལྔ།
འཆིན་ང་འཆིན་ཡུལ།
མགོས་དང་སྣུབས།
བྱ་འུག་ས་ཚིགས།
དྲང་རྗེས་ཕ་ལྔ།
བྲད་དང་ཞོང་པ།
སྣ་ནམ།
བྲག་རུམ་སྟོད་སྨད། །
གཙང་སྟོད་གཙང་སྨད།
ཀླུང་ཤོད་ནམ་པོ།
ཚེ་སྤོང་།
འབྲོ་དང་ཁྱུང་པོ།
འདྲུ་དང་ཁྱུང་མཚམས།
༡༠



རབ་བྱེད་ལྔ་པ། 127
སྒྲ་དང་རྨ།
འཕན་ཡུལ་སྟོང་སྡེ།
ཉང་རོ་གྲོམ་པ།
འབྲོ་དང་ལྡེ།
ཤངས་གླེ་ཕྱི།
རི་དང་གླེ།
བྲན་ཀ
སྦས།
ཡུང་པ་ཆེ་ཆུང་།
ཞ་གད་སྡེ་གསུམ།
ནམ་ར་ཆག་གོང་།
འདམ་ཤོད་དཀར་མོ།
མདོ་ཁམས་མདོ་ཆེན།
འབྲིང་དང་ཆག
ཕྱི་དང་རྭ།
༡༨
རྒོད་ཀྱི་སྟོང་སྡེ་བརྒྱད།
ཡུལ་གྲུ་དེ་དག་བཙན་པོ་དང་བློན་པོ་རྣམས་ཀྱི་དབང་འོག་ཏུ་བསྡུས་པའམ་མངའ་རིས་
སུ་ཡོད་པས་དབང་རིས་ཞེས་བརྗོད་ཅིང་། ཡུལ་གྲུ་དེ་དག་ལས་སྔ་མ་གཉིས་ནི་ཐད་
ཀར་བཙན་པོའི་མངའ་རིས་དང་། ཕྱི་མ་བཅུ་དྲུག་པོ་དེ་རྣམས་ལ་ས་གནས་ཁག་གི་བློན་
པོ་ཚོས་དབང་འོག་ཏུ་བསྒྱུར་པའི་ས་ཁུལ་ཡིན།
དེའི་འོག་ཏུ་སྟོང་སྡེ་དྲུག་ཅུ་རེ་གཅིག་ཡོད་ལ། དེ་ཚོའང་སྔ་མ་གཉིས་ཕུད་
པའི་བོད་ས་ཁུལ་གྱི་ཡུལ་གྲུ་ཆེ་ཤོས་རེ་ཡིན་པ་གོར་མ་ཆག སྟོང་སྡེ་དེ་དག་ཀྱང་
སྔ་མ་དང་འདྲ་བར་སྲིད་འཛིན་གྱི་ས་ཁུལ་ཡང་རེད། སྟོང་སྡེ་དེ་དག་དབྱེ་ཚུལ་ནི།
དབུ་རུ་ལ་གཏོགས་པའི་སྟོང་སྡེ་བཅུ་དང་། གཡོ་རུ་ལ་གཏོགས་པའི་སྟོང་སྡེ་བཅུ།
སུམ་པའི་རུ་ལ་གཏོགས་པའི་སྟོང་སྡེ་བཅུ་བཅས་ཁྱོན་སྟོང་སྡེ་དྲུག་ཅུ་རེ་གཅིག་
ཡོད། (སྟོང་སྡེ་བཅུ་ནི་བོད་རུ་རེ་རེ་ལ་སྟོང་སྡེ་བརྒྱད་བརྒྱད་དང་། དེའི་ཁར་སྟོང་



128
སྲོང་བཙན་ལོ་རྒྱུས་ཞིབ་འཇུག
བུ་ཆུང་བའི་སྡེ། དེ་བཞིན་སྐུ་སྲུང་གི་སྡེ་དང་བཅུ་བཅས་ཡིན་པ་ལྡེའུ་ཆོས་འབྱུང་
རྒྱས་པར་གསལ)དེ་དག་ཞིབ་མོར་བཀོད་ན་འདི་ལྟར།
དབུ་རུ་ལ་གཏོགས་པའི་སྟོང་སྡེ་བཅུ།
དབུ་རུ་སྟོད།
དབུ་རུ་སྨད།
དོར་སྟོང་སྡེ།
ཕྱུགས་མཚམས་སྟོང་སྡེ།
སྡེ་མཚམས་སྟོང་སྡེ།
འབྲང་མཚམས་སྟོང་སྡེ།
སྟོང་སྡེ་བཅོམ་པ།
སྐྱིད་སྟོད་སྟོང་སྡེ།
འབྲི་མཚམས་སྟོང་སྡེ།
སྐྱིད་སྨད་སྟོང་སྡེ།
ཡེལ་རབ་སྟོང་བུ་ཆུང་།
སྐུ་སྲུང་ཤར་ཕྱོགས་པ་སྟོང་སྡེ།
གཡོན་རུ་ལ་གཏོགས་པའི་སྟོང་སྡེ་བཅུ།
གཡོ་རུ་སྟོད།
གཡོ་རུ་སྨད།
དམྱལ་སྟོང་སྡེ།
ཡར་ལུང་སྟོང་སྡེ།
འཕྱིང་ལུང་སྟོང་སྡེ།
ལྷོ་བྲག་སྟོང་སྡེ།
ཡར་མཚམས་སྟོང་སྡེ།
དྭགས་པོ་སྟོང་སྡེ།
ཉག་ཉི་སྟོང་སྡེ།
གཡུ་འབངས་སྟོང་སྡེ།
སྐུ་སྲུང་བྱང་ཕྱོགས་པ།
ལོ་རོ་སྟོང་བུ་ཆུང་།



རབ་བྱེད་ལྔ་པ། 129
གཡས་རུ་ལ་གཏོགས་པའི་སྟོང་སྡེ་བཅུ།
གཡས་རུ་སྟོད།
སྟོང་ཆེན་སྟོང་སྡེ །
ཤངས་ཆེན་སྟོང་སྡེ །
གཡས་རུ་སྨད།
ཉེན་དཀར་སྟོང་སྡེ །
འབྲང་མཚམས་སྟོ ང་སྡེ །
ལང་མི་སྟོང་སྡེ།
སྤོ་རབ་སྟོང་སྡེ། །
ད་
ཕོད་དཀར་སྟོང་སྡེ།
གཟོང་སྡེ ་སྟོང་སྡེ།
ཤངས་སྟོང་བུ་ཆུང་།
སྐུ་སྲུང་ནུབ་ཕྱོགས་པ།
རུ་ལག་ལ་གཏོགས་པའི་སྟོང་སྡེ་བཅུ།
རུ་ལག་སྟོད། །
རུ་ལག་སྨད། །
མང་ཀར་སྟོང་སྡེ།
མྱང་རོ་སྟོང་སྡེ །
ཁྲི་ཕམས་སྟོང་སྡེ །
ཁྲི་འཐང་སྟོང་སྡེ།
གྲམ་པ་སྟོང་སྡེ།
ཁང་སར་སྟོང་སྡེ །
གང་ཕྲམ་སྟོང་སྡེ།
ལྷ་རྩེ་སྟོང་སྡེ །
མཚོ་ངོས་སྟོང་བུ་ཆུང་།
སྐུ་སྲུང་ལྷོ་ཕྱོགས་པ།



130
སྲོང་བཙན་ལོ་རྒྱུས་ཞིབ་འཇུག
བ།
-
-
，
-
-
•
。
-
འོ་ཅོ་སྟོང་སྡེ །
ཞང་ཞུང་ལ་གཏོགས་པའི་སྟོང་སྡེ་བཅུ།
གུ་གེ་སྟོང་སྡེ།
ཅོག་ལ་སྟོང་སྡེ།
སྤྱི་གཙང་སྟོང་སྡེ།
མང་མ་སྟོང་སྡེ།
གཉི་མ་སྟོང་སྡེ།
ཙ་མོ་སྟོང་སྡེ།
ཡར་གཙང་སྟོང་སྡེ།
བ་ཀ་སྟོང་བུ་ཆུང་།
ཅི་དེ་སྟོང་བུ་ཆུང་།
སུམ་པའི་རུ་སྟོང་ཁྱབ་རྒྱ་ལྡན་པའི་སྟོང་སྡེ་བཅུ་གཅིག
རྩེ ་མཐོ ན་སྟོང་སྡེ །
འཇོང་སྨད་ཀྱི་སྟོང་སྡེ།
-
-
-
-
-
ཕོ་མཐོན་སྟོང་སྡེ།
དྲེ་སྟོད་ཀྱི་སྟོང་སྡེ།
རྒོད་ཚང་སྟོད་ཀྱི་སྟོང་སྡེ །
དྲེ་སྨད་ཀྱི་སྟོང་སྡེ །
རྒོད་ཚང་སྨད་ཀྱི་སྟོང་སྡེ །
འཇོང་སྟོད་ཀྱི་སྟོང་སྡེ །
ཁ་རོ་སྟོང་སྡེ། །
ཁ་རོ་ཟངས་སྟོང་སྡེ།
ནགས་སྟོད་སྟོང་བུ་ཆུང་། །
དེ་དག་གི་དཔོན་གནས་དང་། རུ་དཔོན། རུ་དར། ཡིག་ཚང་། གཡུལ་འགྱེད་ཀྱི་
ཁྱད་ཆོས་སོགས་(ཞར་དུ་སྟོང་སྡེ་སོ་སོའི་མིང་ཡང་མི་འདྲ་བ་མང་དུ་འདུག་པས་དཔྱད་
གཞིར་མཉམ་དུ་འགོད་རྒྱུ།) ལྡེའུ་ཆོས་འབྱུང་རྒྱས་པར་ཞིབ་གསལ་དུ་འཁོད་པ་ནི། དེ་
ལ་སྟོང་དཔོན་དྲུག་ཅུ་རྩ་གཅིག་མཆིས་ཏེ།



རབ་བྱེད་ལྔ་པ། 131
༡༽ དབུ་རུའི་སྟོང་སྡེ་ལ། ཕྱུག་འཚམས་དང་འབྲངས་མཚམས་གཉིས། ཕྱུག་
འཚམས་ཀྱི་སྟོང་སྡེ། བཅོམ་པ་དང་འབྲི་འཚམས་གཉིས། ཅོག་རོའི་སྟོང་
སྡེ༑ དོར་གྱི་སྟོང་སྡེ་མཚམས་གཉིས། སྨྲ་དང་སྐ་བའི་སྟོང་སྡེ། སྐྱིད་སྟོད་
ཀྱི་སྨད་གཉིས་སྦས་ཀྱི་སྟོང་སྡེ །
དབུ་རུ་སྟོད་ཀྱི་རུ་དཔོན་ནམ་དམག་དཔོན་ནི། སྣ་ནམ་རྒྱལ་རྟ་རྒན་མོ་
ཆུང་གིས་བྱས། རུ་རྟ་ནི་ཟེ་དཀར་ལྟར་རྐྱང་། རུ་དར་ནི་སྤང་མ་དམར་པོ་
ལ་ལྕེ་དཀར་པོ་དང་ཡལ་བ། དམར་པོ་ལྕེ་ཁྲ་བྱ་བ་ལགས། དཔའ་ཟླ་ནི་གནོན་
འཕན་གསུམ་འགྲོན་པོ་སྐྱེས་ཀྱིས་བྱས། ཡིག་ཚང་ཟངས།
དབུ་རུ་སྨད་ཀྱི་རུ་དཔོན་ནི། དབས་སྐྱེ་བཟང་སྟག་སྣང་། རུ་རྟ་ནི་
མཚལ་ལུ་གཟིག་རིས། རུ་དར་ནི་དཔལ་དར་དམར་པོ། དཔའ་ཟླ་ནི་ཤུད་
པུ་ཁུ་རིང་ཁོང་བཙན། དམག་གི་བཞེད་ནི་མཚོ་ལ་མུན་པ་བབས་པ་བཞིན་
འོང་བ་ལགས།
གཡོ་རུའི་སྟོང་སྡེ་ལ། ཡར་ལུང་འཕྱིང་ལུང་། གཉིས་སྙགས་དང་ཚེས་
སྤོང་གི་སྟོང་སྡེ། ཡར་རྒྱངས་ཡུང་ང་གཉིས་སྣ་ནམ་དང་མྱང་གི་སྟོང་སྡེ ༑
དྭགས་པོ་ཉག་ཉི་གཉིས་ལྷོ་དང་འཆིམས་ཀྱི་སྟོང་སྡེ། གཉལ་ལྷོ་བྲག་གཉིས་
སྙི་བའི་སྟོང་སྡེ་ལགས།
གཡོ་རུ་སྟོད་ཀྱི་རུ་དཔོན་ནམ་དམག་དཔོན་ནི། མྱག་སྟག་གཟིག་གཡུ་བཙན།
རུ་རྟ་ནི་མོག་རོ་བུན་བུན། རུ་དར་ནི་སེངྒེ་དམར་པོ། དཔའ་ཟླ་ནི་གཡས་
མང་བཞེར་ལྷོ ས་ཆུང་། ཡིག་ཚང་ཟངས།
གཡོ་རུ་སྨད་ཀྱི་རུ་དཔོན་ནམ་དམག་དཔོན་ནི། འཆིམས་རྒྱལ་གཟིགས་
ཤུད་ཏིང་གིས་བྱས། རུ་རྟ་མཚལ་ལུ། རུ་དར་དར་དཀར་སྙིང་ནག དཔའ་



132
སྲོང་བཙན་ལོ་རྒྱུས་ཞིབ་འཇུག
ཟླ་སོ་གད་གཉན་བཞེར་ལྷ་ཀླུ། དམག་གི་བཞེད་ནི་མཚོ་ལ་སྦྲང་ཆར་བབས་པ་
བཞིན་འོང་བཞིན་བཤད་པ་བཅས་སོ། །
༢༽ གཡས་རུ་སྟོད་ཀྱི་སྟོང་དཔོན་ནི། རྒྱལ་ལྷོ་ཡོ་སྡེ་དྲུག་གི་མེས་པོ་ཁྱུང་པོ་སྟག་
བཟང་ཉ་སྟོང་གིས་བགྱིས། རུ་རྟ་ནི་འཚལ་ལུ་མེ་སྟག རུ་དར་ནི་དར་ནག་
སྙིང་དཀར་ལ་བྱ་ཁྱུང་བྲིས་པ་འཕྱར། དཔའ་ཟླ་ནི་སྤ་ཚབ་མཚོ་བཞེར་རྩང་
ལོད། ཡིག་ཚང་ཟངས་ཀྱི་ཡི་གེ།
གཡས་རུ་སྨད་ཀྱི་རུ་དཔོན་ནམ་དམག་དཔོན་ནི། མགོས་ཁྲི་སྙེན་གསང་
མཆོད་ཀྱི་བྱས། རུ་རྟ་ནི་སྔོན་པོ་གཡུ་རྟ། རུ་དར་ནི་སྐྱེར་ཁ་གོང་ཁྲ༑ དཔའ་
ཟླ་ནི་ལང་པ་མགོན་ནེ། ཡིག་ཚང་ཟངས། གཡས་རུའི་དམག་གི་བཞེད་ནི་
སྤང་ལ་མེ་མཆེད་པ་ལྟར་འོང་བ་ལགས། །
༣༽ རུ་ལག་སྟོད་ཀྱི་སྟོང་སྡེ་བརྒྱད་ལ། མང་དཀར་ཁྲི་བོམ་འབྲོའི་སྟོང་སྡེ་ལགས།
སྒྲོམ་པ་ལྷ་རྩེ་སྒྲོའི་སྟོང་སྡེ་ལགས། དེ་བཞིའི་རུ་པའི་དཔོན་པོ་ནི། འབྲོ་རྒྱལ་
མཚན་སེངྒེ་ལགས། རུ་རྟ་ནི་ངང་པ་ཕུན་དམར་ལགས། རུ་དར་ནི་སེངྒེ་དཀར་
པོ་གནམ་དུ་འགྲེང་བ་ཐོགས་པ་ལགས། ཡིག་ཚང་ཟངས་ཀྱི་ཡི་གེ་ཐོབ་པ་ལགས།
རུ་དཔོན་གྱི་ཏིང་གནོན་ནམ། དཔའ་ཟླ་ནི་གནམ་ཏེ་གུ་རུ་ཚབ་ལགས།
རུ་ལག་སྨད་ཀྱི་སྟོང་སྡེ་བཞི་ལ། མྱང་རོ་འབྲོའི་སྟོང་སྡེ་ལགས། ཁྲི་ཐང་
ཁྱུང་པོའི་སྟོང་སྡེ། གད་སྲམ་མགོས་ཀྱི་སྟོང་སྡེ། མཁར་གསར་ཤུད་ཀེའི་
སྟོང་སྡེ། མཚོ་ངམ་སྟོང་བུ་ཆུང་སྒྲོའི་སྟོང་སྡེ་ལགས།
རུ་ལག་སྨད་ཀྱི་སྟོང་སྡེའི་སྟོང་དཔོན་ནི། ཁྱུང་པོ་མེས་པོ་སྟོང་དཔོན་གཡུའི་
ཟུར་ཕུད་ཅན་གྱིས་བྱས། རུ་རྟ་ནི་རག་པ་རྔོག་ནག དཔའ་ཟླ་ནི་འཆིམས་ཅན་
བཞེར་ལྷ་གཟིགས་ལགས། རུ་དར་ནི་དཔལ་དར་ནག་པོ། ཡིག་ཚང་ནི་ཟངས།
་་



རབ་བྱེད་ལྔ་པ། 133
རུ་ལག་སྟོད་སྨད་ཚོའི་དམག་གི་བཞེད་ནི་གངས་ལ་སེངྒེ་འགྲིམས་པ་བཞིན་དུ་
འོང་བ་ལག་སྐད་དོ། །
གཡས་རུའི་སྟོང་སྡེ་ལ། ལྷོ་ཡོ་ཤངས་སྡེ་ཁྱུང་པོའི་སྟོང་སྡེ་ལགས། ལང་
མི་ཕོད་དཀར་སྤ་ཚབ་ཀྱི་སྟོང་སྡེ་ལགས། ཉེན་མཁར་དང་འགྲངས་རྩང་ལང་
སའི་སྟོང་སྡེ་ལགས། ཡོ་རབས་གཟོང་སྡེ་མགོས་ཀྱི་སྟོང་སྡེ་ལགས།
དེ་ལྟར་ཞང་ཞུང་ལ་གཏོགས་པའི་སྟོང་སྡེ་དང་སུམ་པའི་རུ་སྟོང་ཁྱབ་རྒྱ་
ལྡན་གྱི་སྟོང་སྡེ་སོགས་བོད་ས་ཡོངས་ཀྱི་ས་ཁུལ་ལ་ཁྱབ་པའི་སྲིད་འཛིན་གྱི་
ས་ཁུལ་རབ་དང་རིམ་པ་ཞིག་ཕྱེས་ཏེ། བཙན་པོའི་གཅིག་གྱུར་གྱི་སྲིད་དབང་
གསར་བ་འདིར་ནུས་ཤུགས་བླ་ན་མེད་པ་བསྐྲུན་ཡོད། གང་ཡིན་ཞེ་ན། དངོས་
གནས་དེ་ནི་ཕྱི་ནང་གང་ནས་ཀྱང་ངོ་ལོག་དང་ཟིང་འཁྲུག་གི་དོན་རྐྱེན་མི་འབྱུང་
བ་དང་། བཙན་པོས་བཀོད་འདོམས་ཀྱི་འོག་ཏུ་གཅིག་གྱུར་གྱི་བོད་ས་ཡོངས་
ཞི་འཇམ་དང་ལྷིང་འཇགས་ཡོང་བའི་བདུད་རྩིའི་སྨན་མཆོག་ཅིག་ཏུ་ཆགས་
ཡོད། ས་ཁུལ་དེ་ཚོས་བོད་ཀྱི་ས་གནས་ཡོངས་སུ་རྫོགས་པར་ཁྱབ་ཐུབ་ཡོད་
པས་བཀོད་འདོམས་སོགས་བྱེད་པ་ལས་སླ་བ་དང༌། ཡང་སྤྱིར་བཏང་གི་ས་ཁུལ་
ཙམ་མ་ཡིན་པར་སྐབས་དེར་དཔལ་འབྱོར་དང་ཤེས་རིག་གི་ལྟེ་གནས་ཆེ་གྲས་
ཡིན་པས་ཤེས་རིག་དང་དཔལ་འབྱོར་འཕེལ་རྒྱས་སུ་གཏོང་བདེ་བ་ཡོད་པ། ད་
དུང་ས་ཁུལ་དེ་དག་གི་གཙོ་འཛིན་མི་སྣའང་མི་མང་གིས་ངོས་ལེན་གུས་བཀུར་
བྱེད་མཁན་ཏག་ཏག་ཡིན་པར་མ་ཟད། བཙན་པོའི་སྲིད་གཞུང་ལ་ཁ་ཞེ་གཉིས་
མེད་ཀྱིས་བློ་དཀར་སེམས་དཀར་ཡིན་མཁན་ཤ་སྟག་ཡིན་པ་སོགས་སྤྲོས་པ་
མང་ཡང་ལོ་རྒྱུས་གཡུ་ཕྲེང་དང་ལྡེའུ་ཆོས་འབྱུང་རྒྱས་པ་སོགས་སུ་ཆེས་གསལ་
ཞིང་ཡིག་ཚོགས་སྐྱུང་ཕྱིར་མ་བྲིས་སོ། །



134
སྲོང་བཙན་ལོ་རྒྱུས་ཞིབ་འཇུག
༩༽ སྲིད་སྲུང་དམག་མི་རྩ་འཛུགས་གནང་བ།
སྤྱི་ཚོགས་གང་ཞིག་ཡིན་ནའང་ཕྱི་ནང་གི་དགྲ་བོ་ཕམ་པར་བརྒྱབས་ཏེ་རྒྱལ་ནང་ཞི་འཇམ་
དང་རྒྱལ་མཚམས་བརྟན་སྲུང་བྱེད་དགོས་པ་ནི་ཆེས་གཡོལ་ཐབས་མེད་པའི་ལས་ཤིག་
རེད། དེར་བརྟེན་བཙན་པོ་སྲོང་བཙན་སྒམ་པོའི་སྐབས་སུ་ཡབ་མེས་སྔར་དང་མི་འདྲ་
བར་དམག་དཔུང་དང་མི་སེར་གྱི་དབྱེ་བ་སོ་སོར་ཕྱེས་ཏེ་ཆེད་ལས་དྲག་དམག་གི་དཔུང་
ཚོགས་ཆེན་པོ་ཞིག་རྩ་འཛུགས་བྱས་ཡོད་པ་ནི་ཁོང་གི་བསུབ་མེད་རླབས་ཆེན་གྱི་མཛད་
རྗེས་ཆེན་པོ་ཞིག་ཡིན་པ་སྨོས་ཅི་དགོས། འོ་ན་སྐབས་དེའི་དམག་དཔུང་གི་ས་ཚིགས་
དག་གི་གནས་ཡུལ་གང་དང་གང་ཞིག་ཡིན་ནམ་ཞེ་ན། དེ་ནི་སྔར་གྱི་སྲིད་འཛིན་ས་
ཁུལ་རུ་ཆེན་ལྔ་དང་དབང་རིས་བཅོ་བརྒྱད། སྟོང་སྡེ་དྲུག་ཅུ་ལས་གཞན་ལོགས་སུ་
དབྱེ་རྒྱུ་ཞིག་མེད་པར་སྙམ་། གནད་དོན་དེ་ལ་སྐུ་ཞབས་དོན་གྲུབ་རྒྱལ་ནས། “བཙན་
པོ་སྲོང་བཙན་སྒམ་པོའི་སྐབས་སུ། སྲིད་འཛིན་གྱི་ས་ཁུལ་ནི་དམག་དོན་གྱི་རྩ་འཛུགས་
ཡིན་ལ། དམག་དོན་གྱི་རྩ་འཛུགས་ནི་སྲིད་འཛིན་ས་ཁུལ་ཡང་རེད།” ཅེས་གསུངས་
པ་ལྟར་དམག་དཔུང་གི་རྩ་འཛུགས་ནི་སྲིད་འཛིན་ས་ཁུལ་གང་ན་ཡོད་ན་དེ་རུ་འདོད་
པ་དང་། སྐབས་དེར་ས་གནས་ཁག་གི་སྲིད་སྐྱོང་ནི། དམག་དཔོན་དེ་དག་གིས་ཕལ་
ཆེར་འགན་ལེན་བྱས་ནས་བཀོད་འདོམས་བྱེད་ཀྱི་ཡོད་ཚོད་རེད། དམག་དཔུང་ཁག་
སོ་སོར་ཚན་པར་བགོ་སྟངས་སོགས་ནི་གོང་དུ་སྲིད་འཛིན་ས་ཁུལ་གྱི་སྐབས་སུ་བཤད་
ཟིན་པས་འདིར་བསྐྱར་ཟློས་མི་བྱེད། དེ་བཞིན་བཙན་པོས་ཐད་ཀར་བཀོད་འདོམས་
འོག་དམག་དཔོན་དང་། རུ་དཔོན། དེའི་ལས་རོགས་དང་། རུ་རྟའི་སྤུ་མདོག རུ་
དར་གྱི་མཚོན་རྟགས། ཡིག་ཚང་གི་ཐོབ་ཐང་དང་ཐུན་མིན་གྱི་ཁྱད་ཆོས་གང་ཡོད་
སོགས་ནི་གོང་དུ་བཀོད་པ་ལྟར་རོ། །



རབ་བྱེད་ལྔ་པ། 135
གཞན་ཡང་མཁས་པ་ལྡེའུས་མཛད་པའི་ཆོས་འབྱུང་རྒྱས་པ་ལྟར་ན། དེ་དག་རེ་རེའི་
ཁོངས་སུའང་དཔོན་ཚན་མང་པོ་ཡོད་པར་བཤད་དེ། དབུ་རུའི་ཡུལ་ཁོངས་སུ་དཔོན་ཚན་
བཅུ་དྲུག གཡོ་རུའི་ཡུལ་ཁོངས་སུ་དཔོན་ཚན་བཅུ་དྲུག གཡས་རུའི་ཡུལ་ཁོངས་སུ་
དཔོན་ཚན་བཅུ་དྲུག རུ་ལག་གི་ཡུལ་ཁོངས་སུ་དཔོན་ཚན་བཅུ་དྲུག་སོགས་ཡོད་ཀྱང་རེ་
རེ་བཞིན་ཡིག་ཚོགས་སུ་དོགས་ཏེ་མ་བྲིས་པས་རྒྱས་པ་ཆོས་འབྱུང་དེར་གཟིགས་པར་འཚལ།
དེ་ལྟར་ཡུལ་གྱི་དབང་རི ས་བཅོ་བརྒྱད་དང་། རྒོད་ཀྱི་སྟོང་སྡེ་རེ ་གཅིག་གི་
དབྱེ་བ་སོགས་གོང་དུ་སྲིད་འཛིན་ས་ཁུལ་གྱི་སྐབས་སུ་བཤད་ཟིན་པ་ལྟར་ཡིན་ལ།
སྐབས་འདི ར་རྒོད་ཅེས་པའི་དོན་བུ་རབས་ཚ་རྒྱུད་དང་། རྒྱུ་དངོས་སོགས་ཡོད་ཚད་
དྲག་པོ་གཡུལ་གྱི་ལས་ལ་ཞུགས་ཐུབ་པའི་ཕོ་རྒོད་ཀྱི་དོན་ཡིན། སྟོང་སྡེ ་ཞེས་པ་
ནི༑ དམག་དཔུང་ཚན་པ་དྲུག་ཅུ་རེ་གཅིག་ཏུ་ཕྱེས་པ་དེ་ལ་ཟེ ར་ཞེས་བཤད། སྟོང་
སྡེ་རེ་ལ་སྟོང་སྡེ་བརྒྱད་རེ་དང་། སྟོང་སྡེ ་ཆུང་བ་རེ། སྐུ་སྲུང་སྟོང་སྡེ་རེ་དང་
བཅུ་ཕྱེ་བ་ཡིན་ནོ། །
སྟོང་སྡེ་གསུམ་ནི། སྟོད་ཀྱི་དཔའ་བའི་སྡེ་དང་། བར་གྱི་དཔའ་བའི་སྡེ། སྨད་
ཀྱི་དཔའ་བའི་སྡེ་གསུམ་ཡིན།
སྟོད་ཀྱི་དཔའ་བའི་སྡེ་ནི། ད་ལྟའི་མོན་ཡུལ་དང་སྟོད་མངའ་རིས་ཀྱི་ས་ཆ་
ན་ཡོད་པར་བཤད་ཅིང་། དེའི་དམག་དཔོན་ནི་འབྲོ་དང་ཁྱུང་། མགར། སྣུབས།
གཉན་བཅས་ལྔ་ཡིན། དེའི་དཔའ་བའི་རྟགས་དང་ཁྱད་ཆོས་ནི། དམག་ལ་ཆས་སྐབས་
སྟག་གི་ཀླད་རུས་ཀྱིས་ཕུབ་ཀྱི་ཚབ་བྱེད་པ་དང་། བཅིབས་རྟ་གཡུལ་ངོར་བསད་ན་
ཁྲག་གདོང་ལ་བུགས་ཤིང་། གལ་ཏེ་དགྲ་མ་ཐུབ་ན་ཕྱིར་མི་ལོག་པའི་དམ་བཅའ་བཞག་
ནས་འཐབ་པ་ཞིག་དང་། མགོ་སྐྲ་ཟི ང་ཞིང་སྟག་གི་སྤྱིལ་བུ་ཕུབ་ལ། དཔའ་རྟགས་
སུ་གྲུ་གུ་དབང་འོག་ཏུ་བཅུག་པའི་སྟོད་ཀྱི་དཔའ་བའི་སྡེ་ཞེས་ཆགས།



136
སྲོང་བཙན་ལོ་རྒྱུས་ཞིབ་འཇུག
བར་གྱི་དཔའ་སྡེ་ནི། སྦས་སྡེ་བཅུ་གཉིས་གནས་པ་ལ་ནག་ཤོད་ཀྱིས་དཔོན་
བྱས། དཔའ་རྟགས་ཀྱི་ཁྱད་ཆོས་ནི། རྒྱལ་ཁ་མ་ལོན་ན་ཕྱིར་མི་འཁོར་བར་ཁས་
ལེན་ཞིང་། ཤི་ཐག་བཅད་པའི་མཚོན་རྟགས་སུ་འཆི་ཁ་ཟས་ཟོས། ཚེ་འཕྲོ་དམག་
ལ་ཕུད་པའི་རྟགས་སུ་ཚེ་སློག་རྒྱབ་ཏུ་གྱོན་ནས་གཡུལ་འགྱེད་བྱེད་ཅིང་། དཔའ་སྡེ་
ཞེས་ཆོ་ལོ་སྦྱར་དོན་ནི་འཇང་ཡུལ་བཏུལ་བའི་བྱས་རྗེས་ཀྱིས་ཡིན།
སྨད་ཀྱི་དཔའ་བའི་སྡེ་ནི། རྨ་ཆེན་སྦོམ་རའི་མན་ཆད། ཀ་ཐང་ཀླུ་ཆེས་ཡན་
ཆད་དུ་བཤད་ཅིང་། དེའི་དམག་དོན་ནི་ཕྱུགས་མཚམས་ཀྱིས་བྱས། དཔའ་རྟགས་
ཀྱི་ཁྱད་ཆོས་ནི། གྲི་བཀོལ་མཚམས་མི་འཇོག་པའི་ཆེད་དུ་གྲི་ཤུབ་བཅག་བུ་སྨད་
གཞན་ལ་བཅོལ། གཉེན་ཉེ་ལ་ཁ་ཆེམས་བཞག་ནས་དགྲ་སྡེ་ལ་འཐབ་པར་འགྲོ། འ་
སྟོང་སྡེ་དྲུག་དང་རྒྱའི་སོ་མཁར་བཅོམ་པས་སྨད་ཀྱི་དཔའ་བའི་སྡེ་ཞེས་བརྗོད།
དམག་མི་རྣམས་ཀྱི་ཆས་གོས་ནི། རྒྱུན་ལྡན་དུ་ཡུལ་མི་སྤྱི་དང་འདྲ་བར་གོས་
ཀྱི་ཕུད་བུ་དང་གོས་ཆེན་གྱིས་སློ ག་པ། སྣམ་བུ་སོགས་གྱོན་ཞིང་། མགོ་ལ་དར་
ཐོད་དཀྲི་སྲོལ་སོགས་ཡོད་པའི་སྐོར། ཤིན་ཅང་གི་ཕྲམ་བྱང་ནང་གསལ་བ་འདི་ལྟར།
“འདྲེ་མྱས་གསས་ལེགས་ལ་གཏད་པའ། ནབ་ཟ་རྒྱ་དགས་ཀྱི་ར་པག་གཅིག རེའུ་
དཀར་གྱི་རལ་ག་གཅིག གཙོས་ཀྱི་སྟོད་ཀོར་གཉིས། ཟ་འོག་གི་སློག་པ་གཅིག
གཙོས་ཀྱི་སྟོ ད་ནམ་གཅིག ཤམ་གཅིག དབུ་ཐོད་གསར་རྙིང་གཉིས། སུ་ལེག་
ལྔ་སོགས།” ཞེས་གསལ་པོར་བསྟན་ཡོད་པ་དང་། དམག་མི་རྣམས་གཡུལ་ས་
ཞུགས་པའི་ཚེ་ཁྲབ་རྨོག་སོགས་གྱོན་གྱིན་ཡོད་པ་ཐང་ཡིག་གསར་རྙི ང་ན། ““ཁྲབ་
རྨོག་བཙན་ཞིང་མིག་གཉིས་མ་གཏོགས་མདུན་རིང་པོ་ཁེབས། མདའ་གྲི་རྣོན་པོས་
ཀྱང་ཆོད་པ་དཀའ། དམག་ཁྲིམས་ཤིན་ཏུ་ཞིབ།” ཅེས་གསལ་བ་ལྟར་གཡུལ་འགྱེད་
ཀྱི་སྐབས་དང་། རྒྱུན་ལྡན་གྱི་འཚོ་བའི་སྐབས་གཉིས་ཆར་མ་འདྲ་བའི་ཆས་གོས་



རབ་བྱེད་ལྔ་པ། 137
རེ་རེ་གྱོན་སྲོལ་ཡོད། སྐབས་དེར་དམག་ཕྱོགས་ཀྱི་གོ་གནས་མཐོ་ཤོས་ནི་དམག་
དཔོན་ཡིན་ལ། དེའི་འོག་ཏུ་རུ་དཔོན་དང་། སྟོང་དཔོན། སྟོང་བུ་ཆུང་གི་རྗེ །
ལྔ་བརྒྱ་ཆེན་པོ་བཅས་བཞི་ཡོད།
དམག་དཔོན་ནི། རུ་ཆེན་ལྔའི་དམག་དཔུང་ལ་བཀོད་འདོམས་དང་། དམག་
དཔུང་སྡུད་ལེན་སོགས་ཀྱི་དབང་ཆ་ཡོད་མཁན་ཞིག་ཡིན། །
རུ་དཔོན་ནི། ཁྲི་དམག་བཅུ་སྟེ་འབུམ་ཚོ་གཅིག་ལ་བཀོད་འདོམས་བྱེད་མཁན་
གྱི་དམག་དཔོན་ཞིག་ཡིན་ཡང་སྔ་མ་དེའི་འོག་རི མ་ཡིན་ནོ། །
སྟོང་དཔོན་ནི། སྟོང་ཕྲག་བཅུ་སྟེ་ཁྲི་དམག་གཅིག་གི་དམག་དཔོན་ཡིན་པར་
བཤད་ཀྱང་དཔྱད་དགོས་སོ། །
སྟོང་བུ་ཆུང་གི་རྗེ་ནི། དམག་ཁྲི་ཁ་མ་ལོངས་ཤིང་སྟོང་ཕྲག་འགའ་ཞིག་ལས་
མེད་པའི་དཔོན་རིགས་ཤིག་རེད།
ལྔ་བརྒྱ་ཆེན་པོ་ནི། དམག་མིའི་གྲངས་འབོར་ལྔ་བརྒྱ་ཡས་མས་ཀྱི་དཔོན་རིགས་
ཤིག་རེད། །
དམག་དཔོན་གྱི་གོ་གནས་དང་། དམག་མིའི་གྲངས་འབོར་སོགས་ཀྱི་ཚད་ནི་
དེ ང་རབས་བོད་ཀྱི་ལོ་རྒྱུས་སྨྲ་པ་ཚོའི་འདོད་པ་གཙོ་བོར་བཟུང་ཡོད་པ་ཡིན།
སྐབས་དེའི་བཙན་པོའི་དམག་དཔུང་གི་སྟོབས་ཤུགས་ནི་ཁྱིམ་མཚེས་རྒྱལ་ཁབ་
སུས་ཀྱང་བསྐྲུན་ཐབས་མེད་པ་ཞིག་རེད། གང་གིས་ཤེ་ན། བལ་པོ་དང་། ཏ་ཟིག
རྒྱ་ནག་སོགས་ལ་དུས་སྐབས་དེར་དྲག་ཤུགས་ཀྱིས་བཀོད་འདོམས་ཇི་ལྟར་བྱས་པའི་སྐོར་
ནི་ལོ་རྒྱུས་ཀྱིས་ང་ཚོར་ཚུར་ར་སྤྲོད་བྱས་པ་ཞིག་རེད། དེ་མིན་ང་ཚོས་ཕར་སྒྲོ་འདོགས་
བྱས་པ་ཞིག་མིན་པ་ནི་རྒྱ་དཀར་ནག་དང་བལ་བོད་སོགས་ཀྱི་ལོ་རྒྱུས་ཡིག་ཚང་གིས་མགྲིན་
གཅིག་ཏུ་ཁས་ལེན་བྱས་དང་བྱེད་བཞིན་པ་འདིས་བདེན་དཔང་བྱེད་ཐུབ།



138
སྲོང་བཙན་ལོ་རྒྱུས་ཞིབ་འཇུག
འོ་ན་སྐབས་དེའི་བཙན་པོའི་དམག་དཔུང་ལ་ཐུན་མིན་གྱི་ཁྱད་ཆོས་ཅི་ཡོད་དམ་
ཞེ་ན།
༡༽ དུས་དེའི་དམག་དཔོན་དང་དམག་མི་སུ་ཞིག་ཡིན་ནའང་ཐོག་མར་གཡུལ་འགྱེད་
ལ་འགྲོ་སྐབས་ཚུར་རྒོལ་གྱི་དགྲ་བོ་མ་ཐུབ་བར་དུ་ཁ་ཕྱིར་མི་འཁོར་བའི་དམ་
བཅའ་བྱེད་ཀྱིན་ཡོད་པ་ཁྱད་ཆོས་དང་པོ་དང་། །
༢༽ དམག་ཁྲིམས་ཧ་ཅང་ཞིབ་པ་དང་། གོ་ཁྲབ་དག་ཆེས་ཤིན་ཏུ་བཙན་པོ་རེད་ཅེས་
རྒྱའི་ཐང་ཧྲུའུ་ན་བཤད་པ་ནི་ཁྱད་ཆོས་གཉིས་པ་དང་། །
༣༽ དམག་མིའི་གྲངས་འབོར་ཧ་ཅང་མང་བ་དང་འགྲུལ་བཞུད་སྐབས་རྟ་དམག་ཁོ་
ནར་སྐྱོད་ཀྱིན་ཡོད་པ་ནི་ཁྱད་ཆོས་གསུམ་པ་ཡིན། །
༤༽ ཐང་ཡིག་ན། “དམག་ཕོགས་མེད་ཀྱང་རྐུན་ཇག་བཅོམ་ནས་དམག་རྒྱགས་སྒྲུབ།”
ཅེས་གསལ་བ་ལྟར་དཔལ་འབྱོར་གྱི་རང་ཁ་རང་གསོ་ཐུབ་པ་ནི་སྐབས་དེར་
སྟོབས་ལྡན་རྒྱལ་ཁབ་སུ་ལའང་འཛོམས་ཐབས་མེད་པའི་ཁྱད་ཆོས་ཨང་བཞི་
པ་རེད། དཔེར་ན། རྒྱ་ནག་ལ་མཚོན་ན་དུས་རབས་བདུན་པ་དང་བརྒྱད་པའི་
ནང་། “ཁེ་ཡོན་ཁྲི་ཁྲི་ལོའི་སྔོན་དུ་ལོ་རེ ར་མཐའ་སྲུང་དམག་དཔུང་གི་ལྟོ་
གོས་ཀྱི་འགྲོ་གྲོན་དངུལ་སྲང་བྱེ་བ་གཉིས་ཙམ་གཏོང་གི་ཡོད། ཐེན་པོ་ཁྲི་ལོའི་
རྗེས་སུ་མཐའ་སྲུང་དམག་དཔོན་རྣམས་ཀྱིས་མཐའ་མཚམས་རྩོད་གཞི་བྱུང་ཚུལ་
ཡང་ཡང་ཞུས་པས། ལོ་རེ ར་གྱོན་པ་འཚེམ་བྱེད་རས་ཡུག་ས་ཡ་གཅིག་དང་
འབུམ་ཕྲག་གཉིས། དམག་རྒྱགས་འབྲུ་རིགས། བྱེ་བ་གཅིག་འབུམ་ཕྲག་དགུ་
སྟེར་དགོས་བྱུང་། གཞུང་སྒེར་འགྲོ་སོང་འདི་ལྟར་ཆེ་བའི་དབང་གིས་འབངས་
མི་རྣམས་ཀྱང་དབུལ་ཕོངས་ཀྱིས་མནར་བའི་སྡུག་བསྔལ་གྱི་རྒྱ་མཚོར་ལྷུང་།”
ཞེས་རྒྱའི་ལོ་རྒྱུས་ཐང་རྒྱལ་རབས་ཀྱི་མེ་ལོང་ཞེས་པ་ན་གསལ།



རབ་བྱེད་ལྔ་པ། 139
༥༽ གཡུལ་སར་ཤི་བའི་དམག་དཔོན་དང་དམག་མི་ནི་མི་རིགས་ཀྱི་དཔའ་བོར་བཀུར་
ཞིང་དེའི་ཁྱིམ་ཚང་ཡང་ངོ་སོ་མཐོན་པོར་བྱེད་པ་དང་། གཡུལ་སར་བྲོས་པ་
དང་སྡར་མའི་བྱ་ངན་བྱེད་མཁན་ལ་ཁྱི་དང་ཝ་ཡི་མིང་འདོགས་བྱེད་ཀྱིན་ཁྲིམས་
ཆད་བཅད་དེ་དཔའ་རྒོད་གཟེངས་སུ་བཀུར་བ་ནི་ཁྱད་ཆོས་ལྔ་པ་ཡིན། དེ་དོན་
ཐང་དེབ་གསར་མའི་སྟོད་ཆ་རུ། ““ཁྱིམ་གཅིག་ཏུ་མི་མང་པོ་གཡུལ་དུ་ཤི་ན་
དུད་ཚང་དཀའ་མོར་བརྩི། སྡར་མའི་མགོ་ལ་ཝ་ཡི་གཞུ་གུ་བཏགས་ཏེ་དམོད་
ལ༑ མིའི་གྲས་སུ་ཡང་མི་བརྩི། ལག་པ་ས་ལ་བཙུགས་ཏེ་ཁྱི་ཡི་ལད་མོས་
གུས་ཕྱག་བྱེད།” ཅེས་འཁོད།
༦༽ མཐའ་སོ་སྲུང་ནས་དམག་ཚུགས་སོ་སོར་ཕྱི་དགྲ་དང་ནང་གནས་རྣམས་ཕོ་ཉ་བརྒྱུད་
དེ་གཏོང་བ་དང་དམག་བྱེད་རན་ཚེ་གསེར་མདའ་ཚུན་བདུན་ཅན་ཞིག་སྔོན་དུ་གཏོང་
ཞིང་གནས་ཚུལ་འཚུབ་ཆེ་ཆུང་ལ་གཞིགས་ཏེ་ཕོ་ཉ་གཏོང་བ་དང་། དགྲ་དམག་
རྣམས་སླེབས་ཚེ་མེ་སྦར་ཏེ་བརྡ་གཏོང་བ་སོགས་འཆར་ཅན་ཕྱི་དགྲ་རྒྱས་ལོན་གྱིས་
གཡུལ་བསྲེ་བ་ལ་གྲ་སྒྲིག་ཨང་གསར་ཡོད་པ་ནི་ཁྱད་ཆོས་དྲུག་པའོ། །
༥༽ ཁྲིམས་འཛིན་དང་ཁྲིམས་ཞིབ་ཀྱི་རིམ་པ།
བདེན་རྫུན་དབྱེ་འབྱེད་ཀྱིས་དཀར་ནག་སོ་སོར་ཕྱེ་དགོས་པ་ནི་སྲིད་དབང་སྲ་བརྟན་དང་
སྤྱི་ཚོགས་བདེ་འཇགས་ཀྱི་རྩ་དོན་ཉག་གཅིག་ཡིན་ལ། ལས་དོན་དེ་མ་ནོར་བར་སྟངས་
འཛིན་བྱེད་མཁན་གྱི་ལས་གནས་ལ་ཁྲིམས་ཁང་ཞེས་བརྗོད། དེ ར་བླང་དོར་འཁྲུལ་
མེད་ཀྱིས་མཐོ་རིམ་དགུང་བློན་ཁག་ནས་དམའ་རིམ་ཉང་བྲན་བར་ཉེས་པ་བྱས་རིགས་
ཀྱི་མི་སྣ་ཡོད་དོ་ཅོག་ལ་བརྟག་དཔྱད་དང་ཞིབ་འཇུག་གཟབ་ནན་ངང་བཅའ་ཁྲིམས་ཆེན་
མོའི་དགོངས་དོན་ལྟར་ལེགས་ཉེས་གསལ་འབྱེད་དང་། སྐབས་དེར་དེའི་ལས་གནས་



140
སྲོང་བཙན་ལོ་རྒྱུས་ཞིབ་འཇུག
མཐོ་ཤོས་ལ་བཀའ་བློན་ཞེས་བརྗོད། དེའི་འོག་ཏུ་ཉེས་པའི་ཆེ་ཆུང་ལྟར་ཁྲིམས་ཆད་
འབེབས་མཁན་གྱི་ཞལ་ལྕེ་པ་དང་། ཞལ་ལྕེ་པས་ཁྲིམས་ཆད་ཐག་གཅོད་གནང་བ་ལྟར་
ཉེས་ཆད་གཏོང་མཁན་གྱི་དཔོན་པོ་དང་། དེའི་འོག་ཏུ་ས་གནས་ཁག་གི་ཁྲིམས་དཔོན་
ནམ་དབང་དཔོན་ཡིན།
སྐབས་དེར་ཁྲིམས་འཛིན་མི་སྣ་དེ་དག་གིས་གཞི་འཛིན་གནང་སའི་ཁྲིམས་ཡིག་
གིས་ལྟ་སྲུང་བྱེད་རྒྱུ་ནི། གཙོ་བོ་རྗེ་བློན་དག་གིས་རྒྱལ་སྲིད་སྐྱོང་ལུགས་དང་ཞལ་
ལྕེ་པས་ཁྲིམས་གཅོད་བྱེད་སྟངས། འབངས་མི་རྣམས་ཡ་རབས་ཚུལ་མཐུན་གྱི་ལམ་
ལ་འགྲོ་མིན་བཅས་ཡིན།
དེ་ལ་ནང་གསེས་ཀྱི་དབྱེ་ན། ༡༽ སྲིད་འཛིན་དང་དམག་དོན་གྱི་ཐད་ལ་ཁྲི་
རྩེ་འབུམ་གཞེར་གྱི་ཁྲིམས་དང་། ༢༽ དཔལ་འབྱོར་གྱི་ཐད་ལ་འབུམ་གསེར་ཐོག་
ཤ་བ་ཅན་གྱི་ཁྲིམས། ༣༽ ཞུ་གཏུགས་ཀྱི་ཐད་ལ་མདོ་ལོན་ཞུ་བཅད་ཀྱི་ཁྲིམས་
དང་། དབང་ཆེན་བཅད་ཀྱི་ཁྲིམས། ༤༽ བྱ་བ་ཀུན་སྤྱོད་ཀྱི་ཐད་ལ་རྒྱལ་ཁྲིམས་
བཅོ་ལྔ་དང་མི་ཆོས་གཙང་མ་བཅུ་དྲུག ༥༽ ཉེས་ཁྲིམས་དང་གཉེན་སྒྲིག་གི་ཐད་
ལ་ཁྲིམས་ཆེན་བདུན། ༦༽ མ་ཉེས་ཁ་གཡོག་ལ་ཁྲིམས་ཀྱི ས་དག་སེལ་བྱེད་སྟངས་
ཀྱི་ཐད་ལ་སྟོན་བརྟོལ་དཀར་མིའི་ཞལ་ལྕེ། ༧༽ ཁྱིམ་ཚང་གྱེས་འདུམ་གྱི་ཐད་ལ་
གཉེན་བྱེད་ཚེས་ཀྱི་ཞལ་ལྕེ་སོགས་ཆེས་མང་པོ་ཞིག་གཏན་ལ་ཕབ་ཡོད་ནའང་རགས་
ཙམ་གོང་དུ་ཁྲིམས་ཡིག་གཏན་ལ་ཕབ་པ་ཞེས་པའི་སྐབས་སུ་སྨྲས་ཟིན་པས་འདིར་
དཔེ་མཚོན་ཙམ་བཀོད་པ་ལགས།
གཞན་ཡང་སྐབས་དེར་བཅའ་ཁྲིམས་ཀྱི་ལམ་ནས་གསལ་པོར་བསྟན་པ་ནི། དུས་
དེ་ཉིད་དུ་ཆེ་བ་དགུང་བློན་ནས་དམའ་བ་ཉིང་བྲན་ལ་སོགས་པས་ཀྱང་ཉེས་མེད་དུ་
བློན་ཚོགས་དང་དམག་དཔུང་འབངས་མི་གང་ཞིག་བསད་རྨས་བྱུང་ན་ངེས་པར་དུ་



རབ་བྱེད་ལྔ་པ། 141
སྲོག་ཚབ་ལ་སྲོག་འཇལ་བ་དང་ཁྲག་ཚབ་ལ་གྱ་ནོམ་པ་སོགས་ཀྱིས་ཚིམས་པར་བྱེད་
དགོས་པ་དང་། དེ་མིན་དཔེར་ན་རི་དྭགས་རྔོན་པའི་སྐབས་སྟབས་མ་ལེགས་པའམ་
ཡང་ན་གཡོ་བྱས་ནས་མདའ་མཚོན་སོགས་ཁེལ་ཏེ་མི་གང་ཞིག་བསད་རྨས་བྱུང་ན།
ཉེས་དོན་ལ་ཞལ་ལྕེ་གཅོད་སྟངས་ཀྱི་རིམ་པ་ནི། གནོད་འཚེ་གཏོང་མཁན་ཉེན་ཅན་
གཡུའི་ཡི་གེ་པ་མན་དང་ཕྲ་མེན་གྱི་ཡི་གེ་པ་ཡན། གནོད་འཚེ་ཕོག་ཡུལ་བློ ན་པོ་
ཆེན་པོ་ལ་སོགས་པའི་རིགས་ལ་མི་བསད་པའི་སྟོང་འཇལ་དངུལ་སྲང་ཆིག་ཁྲི་ཐམ་
པ་དང་རྨས་པའི་སྟོང་འཇལ་དངུལ་སྲང་ལྔ་སྟོང་ཐམ་པ་ཡིན།
ཡང་ཕྲ་མེན་གྱི་ཡི་གེ་པ་ཞིག་གིས་ཞང་བློན་གཡུའི་ཡི་གེ་པ་དང་དེའི་ཕ་མེས་
བསད་རྨས་བྱུང་རིགས་ལ་བསད་སྟོ ང་དངུལ་སྲང་དྲུག་སྟོང་ཐམ་པ་དང་རྨས་སྟོང་
དངུལ་སྲང་སྟོང་ཐམ་པ་ཡིན། གཞན་གཙང་ཆེན་དང་རྐྱལ་འབངས་རྒོད་དུ་འཚབ་
སྟོང་མཉམ་པ་ཞིག་གིས་གཡུང་བྲན་དང་ལྷོ་བལ་གྱི་བཙོན་ལ་གནས་པ་ཡན་ཆད་བསད་
རྨས་བྱུང་རིགས་ལ་བསད་པའི་སྟོང་འཇལ་དངུལ་སྲང་བརྒྱ་དང་ལྔ་བཅུ་ཐམ་པ་ཡིན།
གཞན་ཡང་། སྐབས་དེ ར་སྐྱེས་པ་ཕོ་ཞིག་གིས་ཁྱི་བཏང་ནས་མི་གཞན་ལ་རྨས་སྐྱོན་
བྱུང་ན་ཉེས་ཆད་དུ་རྟ་མཆོག་གཅིག་སྤྲོད་དགོས་པ་དང་། བུད་མེད་གཅིག་གིས་ཁྱི་
བཏང་ནས་གཞན་ལ་རྨས་སྐྱོན་བྱུང་ན་མོ་རྟ་གཅིག་སྤྲོད་དགོས། གལ་ཏེ་ཁྱི་བཏང་
བས་གཞན་ཤི་བ་ཡིན་ན། ཁྱི་གཏོང་མཁན་དེ་ཉིད་ལ་སྲོག་ཐོག་གི་ཆད་པ་གཅོད་རྒྱུ་དང་
དེའི་རྒྱུ་ནོར་ཡང་འདས་པོ་ཚང་ལ་བདག་དབང་ཡོད། ཡང་བུད་མེད་གཉེན་སྒྲིག་བྱས་
ཟིན་པ་ཞིག་གིས་ཁྱི་བཏང་ནས་མི་བསད་པ་ཡིན་ན་བུད་མེད་དེའི་འཁོར་སྐལ་ཚང་མ་མི་
ཤི་བའི་ཁྱིམ་ལ་སྤྲད་ན་འགྲིག་ཅེས་ཏུན་ཧོང་ཡིག་རྙིང་གི་ཤོལ་དྲིལ་ན་གསལ།
ཡང་རྐུ་བྱས་པའི་ཉེས་པ་ལ་ཁྲིམས་ཆད་གཅོད་སྟངས་ནི། བཙན་མོ་དང་། ལྕམ་
དང་། ཞང་བློན་མན་ཆད་དང་དམངས་ཡན་ཆད་གང་ཞིག་གིས་ཀྱང་གཞན་གྱི་ཁྱིམ་



142
སྲོང་བཙན་ལོ་རྒྱུས་ཞིབ་འཇུག
ནས་འབྲུ་རིགས་ལ་སོགས་པ་བརྐུས་པ་ཡིན་ན་འབྲུའི་ཁལ་དང་བྲེ་གྲངས་ལ་གཞལ་
ཏེ་ཆད་པ་གཅོད་ཀྱི་ཡོད་པ་དང་། གཞན་ཆེ་དྲག་མི་སྣ་འགའ་ཤས་ནས་སོ་སོའི་ཐོབ་
ཐང་ལ་བརྟེན་ནས་གཞན་གྱི་བུ་མོ་དང་ཆུང་མ་སོགས་མོས་མཐུན་མེད་པར་བཙན་གྱིས་
རང་ཁྱིམ་དུ་བཙན་ཤེད་ཀྱིས་ལེན་པའམ་འབངས་མིའི་ཚལ་ཞིང་སྟེང་དུ་གནོད་ཚབས་
ཆེ་བའི་ལས་རི གས་བྱེད་པ་དང་། ཡང་འབངས་མིའི་ལྡུམ་རྭ་སོགས་ནས་སྔོ་ཚལ་
དང་ཤིང་ཏོག་རི གས་རང་ཁེའི་ཆེད་དུ་ཁྲལ་བསྡུ་དང་འཕྲོག་བཅོམ་སོགས་བྱེད་མི་
ཆོག་པ་དང་། གལ་སྲིད་དེ་ལྟར་བྱས་པ་ཡིན་ན་ས་གནས་ཁྲིམས་ཁང་མ་བརྒྱུད་པར་
མི་སེར་རང་ནས་དབུས་ཁྲིམས་ཁང་ལ་ཐད་ཀར་གཏུགས་གཤེར་བྱེད་ཆོག་པར་མ་
ཟད་ཁྲིམས་ཆད་ཀྱང་ཤིན་ཏུ་ལྕི། ལྷག་ཏུ་བུད་མེད་ལ་བཙན་གཡེམ་བྱས་པ་ཡིན་ན་
བློན་འབངས་གང་ལའང་བྱས་རྗེས་སོགས་ལ་མི་ལྟ་བར་མཐའ་གཅིག་ཏུ་སྲོག་ཆད་དང་
ཡང་ན་རྒྱང་ཕུད་དུ་གཏོང་རྒྱུ་ཡིན་འདུག དཔེར་ན། ཞིན་ཅང་ནས་ཐོན་པའི་ཁྲམ་
ཤིང་ན། “བྱི་བ་བགྱིས་པ་ཁྲིམས་ཆེ་ལ་ཐུག་པ། དམག་དཔོན་དང་། སྤྱན་གྱིས་
དབྱོངས་བཀྱིགས་པ་གསོལ་(གསོད་)ཅིག” ཅེས་པ་ལྟར་རོ། ། །
ཁྲིམས་སར་ཞུ་གཏུགས་བྱེད་སྟངས་ཀྱི་རི མ་པ། དུས་སྐབས་དེ ར་ཁྲིམས་
སར་ཞུ་གཏུགས་བྱེད་སྟངས་ཀྱི་རིམ་པ་ནི་ཁྲམ་ཡིག་དང་བྱང་བུའི་སྐོར་ཞིག་ལྡེའུ་
ཆོས་འབྱུང་ན་རྒྱས་པར་གསལ་བ་ལས་བསྡུས་ཙམ་འགོད་ན། བློ་ཡུས་ཀྱི་བྱང་
བུ་ལྔ་ནི། ཁྲིམས་སར་གཏུགས་གཤེ ར་བྱེ ད་རི མ་ནང་ཆེ ད་དུ་སྤྱོད་བྱེད་བྱང་བུ་
སྟེ་ཞལ་ལྕེ ་པས་ཁྲིམས་ཐག་གཅོད་སྐབས་སུ་བྱང་བུ་དེ་དག་དང་བསྟུ ན་ནས་ཁྲིམས་
ཐག་གཅོད་ཀྱི ན་ཡོད།
བྱང་གཟས་ནི། དཔེར་ན། མི་སྲོག་བཀུམས་པའི་གྱོད་དོན་ཞིག་ཁྲིམས་སར་
གཏུགས་སྐབས། ཞུ་གཏུགས་རྒྱག་མཁན་གྱིས་དང་ཐོག་གྱོད་གཞིའི་དོན་རྩ་ཆ་ཚང་



རབ་བྱེད་ལྔ་པ། 143
དང་། གཤིན་པོའི་སྟོང་ཐང་ཇི ་ཐོབ། གྱོད་ཡར་ཆད་པ་ཇི་གཅོད་དགོས་ངེས་སོགས་
བྲིས་ཡོད་པའི་གཏུགས་གཤེར་ཡི་གེ་དང་མཉམ་དུ་ཁྲིམས་སར་གཏོང་བ་དང་།
བྱང་བུ་སྦྲུལ་མགོ་མ་ནི། གོང་གི་བྱང་བུའུ་ལན་དུ་བདེན་རྫུན་ཤན་འབྱེད་རྒྱག་
ཏུ་འཇུག་བྱེད་ཞུ་གཏུགས་བྱེད་མཁན་བྱང་བུ་དམིགས་ནག་ནས་གཏོང་ངོ༌། །
བྱང་བུ་འདི་གསུམ་ནི་ཁྲིམས་སར་ཞུ་གཏུགས་བྱེད་རིམ་ནང་སྤྱོད་པ་དང་།
ཡང་བཟའ་མི་བུ་ཕྲུག་སོགས་གཉེ ན་ཉེ ་ཁ་བྲལ་གྱི་གྱོད་དོན་ཁྲིམས་ཐག་གཅོད་
སྐབས་ཁྲིམས་སར་ཐེན་བྱང་ཞེས་པ་གཏོང་ཞིང་། མ་ཉེས་ཁ་གཡོག་གི་གྱོད་གཞིར་
དཀར་འདོན་དག་སེལ་བྱེད་སྐབས་མཆུ་སྐུ ང་ཞེས་པའི་བྱང་བུ་གཏོང་བ་དང་།
གཏུགས་གཤེར་བྱེད་རིམ་ནང་གྱོད་གཞིར་ཞིབ་དཔྱོད་བྱས་པའི་དངོས་ཡོད་གནས་
ཚུལ་གཞིར་བཟུང་ཁྲིམས་ཐག་དྲང་པོར་གཅོད་ལུགས་མཚོན་བྱེ ད་དུ་ཟངས་ཡག་
བྱང་བུ་སྤྱོད། ཡང་ཁྲིམས་སར་བར་དཔང་བྱེད་མི ར་བདེན་དཔང་བྱེད་དུ་འཇུག་
སྐབས་ཆེད་དུ་ཉེས་ཅན་པའི་ཉེས་པར་གཞིགས་ནས་ཁྲིམས་ཀྱི་ཆད་པ་ཇི ་གཅོད་
སོགས་ཀྱི་གནས་ཚུལ་འཁོ ད་སྟངས་ལ་ཞལ་ལྕེ ་པས་ཕྱག་རྒྱ་བཏབ་ནས་རྒྱ་བྱང་
གཏོང་བ་སོགས་དང་།
སྐབས་དེར་ཁྲིམས་ཐག་ཞིབ་དཔྱོད་བྱེད་པའི་ཚོགས་རྭ་དེར་གཙང་དཀར་བཅུ་
གཉིས་ཞེས་པའི་ཁྲིམས་འཛིན་མཁན་མི་སྣ་བཅུ་གཉིས་ཟེར་བ་གྲོས་སུ་ཞུགས་ནས་མཐའ་
མའི་ཐག་གཅོད་བྱེད་ཅིང་། ད་དུང་མཐའ་མའི་ཚོགས་རྭ་དེར་ཁྲིམས་འཛིན་པ་དེ་མཚུངས་
ཀྱི་དཔོན་རིགས་གཞན་ཡང་ཞུགས་ནས་དཀར་པོར་གཟེངས་བསྟོད་དང་ནག་པར་ཉེས་
ཆད་གཅོད་རྒྱུར་ཐག་གཅོད་གནང་ནས་མཇུག་སྡོམ་དུ་མནའ་བོར་རོ། ། །
ཡང་སྐབས་དེ་དང་དེར་བོད་ས་ཁུལ་དུ་ཁྲིམས་དོན་རྩ་འཛིན་གྱི་ཞིབ་དཔྱོད་ཁང་
ཇི་ལྟ་བུ་ཞིག་ཡོད་སྙམ་ན། རྒྱ་ནག་གི་ཐང་ཧྲུའུ་ལྟར་ན། “ལེ་བར་བརྒྱ་རེའི་མཚམས་
，
，，
，



144
སྲོང་བཙན་ལོ་རྒྱུས་ཞིབ་འཇུག
ན་ཁྲིམས་ཁང་རེ་ཡོད་”ཟེར་བ་དང༌། ཆོས་འབྱུང་མཁས་དགའ་ན། ““དགེ་བཅུའི་
རྒྱལ་ཁྲིམས་བཙན་ཞིང་བརྟན་པའི་ཕྱིར། ། སྤྲུལ་པའི་ཁྲིམས་རྭ་དངངས་ཤིང་འཇིགས་
པའི་གནས། །མི་དགེ་བཅུ་ལ་སྤྱོད་ཅིང་མི་ལྡོ ག་པ། །དེ་དག་གཤེད་མ་འཇིགས་
རུང་གིས་བཟུང་སྟེ།” །ཞེས་དང་། “དེ་ལྟའི་ཁྲིམས་རྭ་མཐོང་བའི་སྐྱི་ཡ་བ། །ཡུལ་
ལྗོངས་ཕོ་བྲང་ཀུན་ན་ཅིག་ཅར་སྣང་།” །ཞེས་རྒྱ་བོད་ཀྱི་ཡིག་ཆ་གཉིས་ཀ་ནས་གསུང་
བབ་ལ་བརྟག་ན། དུས་དེ་ཉིད་ན་དབུས་དང་ས་གནས་སོ་སོ་ན་ཁྲིམས་ཁང་ཆེས་མང་
པོ་ཞིག་ཡོད་པ་ཤེས་ཐུབ། །
དེ་ལྟར་ང་ཚོས་གོང་གི་ཁྲིམས་ལུགས་དེ་དག་ལ་དོན་དངོས་དང་མཐུན་པའི་སྒོ་
ནས་ཕྱི་མིག་རེ་བལྟས་པ་ཡིན་ན། བཙན་པོ་གཉའ་ཁྲིའི་རྒྱུད་སྐྱོང་བའི་བོད་བཙན་
པོའི་དུས་སྐབས་ཀྱི་རྒྱལ་ཁྲིམས་ནི་ཧ་ཅང་འཐུས་སྒོ་ཚང་བ་དང་། ཡོངས་སུ་ཁྱབ་
ཆེ་བ། དྲང་བདེན་དང་འདྲ་མཉམ་གྱི་རང་བཞིན་དང་ལྡན་པར་མ་ཟད་སྤྱི་ཚོགས་བདེ་
འཇགས་དང་ཆབ་དཔལ་རིག་གསུམ་གོང་འཕེལ་གྱི་ཐད་ལའང་ནུས་པ་གལ་ཆེན་ཐོན་
གྱིན་ཡོད་པ་གསལ་པོར་དཔག་ཐུབ། སྐབས་དེར་རྒྱལ་སྲས་དང་དགུང་བློན་ལ་སོགས་
པ་སུ་ཞིག་ཡིན་ནའང་རང་གི་འཇོན་ཐང་དང་བྱས་རྗེས་ལ་མ་ལྟོས་པར་ཁྲིམས་དང་
ཁྲིམས་འཛིན་མི་སྣར་ཧ་ཅང་མཐོང་ཆེན་དང་གུས་བརྩི་བྱེད་ཀྱིན་ཡོད་པ་དེ་ནི་སྐབས་
དེར་བཙན་པོའི་སྲིད་གཞུང་ཁྲིམས་ཀྱིས་དབང་ལུང་བསྒྱུར་བ་ཞིག་ཡིན་པའི་རྒྱུ་མཚན་
གལ་ཆེན་ཞིག་རེད། དེ་དོན་བཀའ་ཐང་དུའང་འདི་ལྟར་གསལ་ཏེ། “བློ་གཏད་
ཞལ་ལྕེ ་པ་ལ་བཅོལ་བའི་ཚེ། །ཉེ་རིང་ཕྱོགས་ཆ་རྒྱལ་ཕམ་བྱེད་པ་མིན། །ཁ་ཉན་
བོངས་ཆུང་བྱིས་པ་གཞོན་པ་ལ། །དབང་ཡོད་ཐུབ་ཚོད་བརྙས་པ་བྱེད་པ་མིན།” །ཞེས་
འཁོད་པ་ལྟ ར་རོ། །



རབ་བྱེད་ལྔ་པ། 145
༦༽ དཔལ་འབྱོར་ཐོན་སྐྱེད་དང་ཕྱི་ནང་ཚོང་འབྲེལ་ཐད་
ཁྲིམས་ཀྱིས་འགན་ལེན། །
ཤར་ནུབ་ལ་སོགས་པའི་ཡུལ་གྲུ་གང་ཞིག་ཡིན་ནའང་། ཆབ་སྲིད་དང་། དམག་དོན།
ཆོས་ལུགས་དང་རིག་གཞུང་སོགས་ཇི་ཙམ་ཡར་རྒྱས་དང་འཕོ་འགྱུར་གྱི་ལམ་དུ་ཕྱིན་
ཡོད་པ་དེ་ཙམ་གྱིས་རྒྱལ་ཁབ་བམ་མི་རིགས་དེའི་དཔལ་འབྱོར་གོང་འཕེལ་དུ་སོང་ཡོད་
པ་མངོན་དཔག་བྱེད་ངེས་ཡིན། དེས་ན་བཙན་པོ་སྲོང་བཙན་སྒམ་པོའི་དུས་སྐབས་སུ་
ཆོས་སྲིད་ཀྱི་བྱ་གཞག་ཐམས་ཅད་དེ་འདྲའི་འཐུས་སྒོ་ཚང་བ་དང་ཕུན་སུམ་ཚོགས་པ་
ཞིག་གསར་བསྐྲུན་གནང་བ་དེ་ནི། སྐབས་དེའི་བཙན་པོའི་སྲིད་གཞུང་དེའི་དཔལ་འབྱོར་
ཐོན་སྐྱེད་ཀྱི་ཆ་ཚད་དེ་ངེས་ཅན་ཞིག་ལ་སླེབས་ཡོད་པའི་འབྲས་བུ་ཉག་གཅིག་ཡིན་པ་
སྨོས་ཅི་དགོས། དེ་ཡང་བཙན་པོ་ཁོང་གིས་བོད་གཞུང་དམངས་ཀྱི་དཔལ་འབྱོར་ཐོན་
སྐྱེད་འཕེལ་རྒྱས་སུ་གཏོང་བ་ལ་སྲིད་ཀྱི་བློན་ཆེན་རྣམས་ལ་བཀས་བསྐུལ་ཏེ་སྔ་མའི་ཐོན་
སྐྱེད་སྐོར་ལ་བསྒྱུར་བཅོས་རིམ་པ་འདྲ་མིན་གནང་ཡོད་པར་གསལ་ཏེ། བཙན་པོ་འདི་
ཉིད་ཀྱི་སྐུ་ཚེའི་སྟོད་དུ་རྒྱལ་པོ་སྔ་མ་ཚོ་དང་འདྲ་བར་དཔལ་འབྱོར་གྱི་ཐོན་ཁུངས་གཙོ་
བོ་ནི་འབྲོག་ལས་དང་རི་དྭགས་རྔོན་པ། ནགས་ལས་དང་ལྡུམ་རྭ་གསོ་བ། ཞིང་ལས་
ཉུང་ཙམ་སོགས་ལ་བརྟེན་ཡོད། ཡིན་ནའང་བཙན་པོ་ཁོང་གི་སྐུ་ཚེའི་སྨད་ཙམ་དུ་བཀའ་
ཡི་བློན་པོ་ཆེན་པོ་བཞིའི་ནང་ཚན་སྙགས་ཁྲི་བཟང་ཡང་སྟོན་གྱིས། ཁ་ཆར་དང་གྲང་
རླུང་གི་ཁྲོད་དུ་ཕྱུགས་ནོར་འཚོ་སྐྱོང་གི་ལས་ལ་བྲེལ་བའི་དུད་ཁྱིམ་མང་པོ་གནམ་གཤིས་
དང་ཐོན་ཁུངས་ཕུན་སུམ་ཚོགས་པའི་ཀླུང་ཐང་དུ་ཁང་ཁྱིམ་གསར་དུ་བཟོ་རུ་བཅུག་སྟེ་
གྲོང་ཁྱེར་གྱི་རྣམ་པ་བཟོས་ཤིང་། ས་རྒྱུ་གཤིན་པའི་ཀླུང་ཐང་མང་པོ་གསར་དུ་བརྐོ་
རུ་བཅུག་ནས་ཞིང་ལས་ཀྱི་རིམ་པ་དང་ལག་རྩལ་གོང་འཕེལ་དུ་བཏང་སྟེ་བོད་གཞུང་



146
སྲོང་བཙན་ལོ་རྒྱུས་ཞིབ་འཇུག
དམངས་ཀྱི་དཔལ་འབྱོར་ཐོན་ཁུངས་ཕུན་སུམ་ཇེ་ཚོགས་སུ་བཏང་། དེ་ནས་བཟུང་
ཞིང་ལས་གཙོ་བོར་བྱས་ཐོག་འབྲོག་ལས་ཀྱི་རིམ་པའང་ཆར་ཤུལ་གྱི་མྱུ་གུ་བཞིན་དར་
རྒྱས་སུ་ཕྱིན་པ་དང་ཆབས་ཅིག་ཕར་ཚུར་དབར་དངོས་ཟོག་བརྗེ་ལེན་གྱི་ཚོང་ལས་ཀྱང་
རིམ་བཞིན་དར་ཞིང་། ཉིན་རེ་བཞིན་དཔལ་འབྱོར་འཕེལ་རྒྱས་ཀྱི་མྱུར་ཚད་བློ་ཡུལ་
ལས་འགོངས་པ་ལྟ་བུར་གྱུར། ཡིན་ནའང་དུས་དེར་ཁྱོན་ཆེ་བའི་བོད་ཀྱི་ས་ཁུལ་ཁག་
ན་ཉོ་ཚོང་གི་ཐད་ལ་བྲེ་སྲང་གི་ཚད་གཞི་མི་འདྲ་བར་བརྟེན་རྙོག་གྲ་གང་མང་ཞིག་ཀྱང་
རྒྱུན་ལྡན་དུ་བྱུང་དང་འབྱུང་བཞིན་ཡོད། དཀའ་རྙོ ག་དེ་རྩ་མེད་དུ་བཟོ་དགོས་པ་ནི་
རྒྱལ་ཁབ་བདེ་འཇགས་དང་ཉོ་ཚོང་གོང་འཕེལ། མི་རིགས་ནང་ཁུལ་གྱི་མཐུན་སྒྲིལ་
དང་ཤུགས་ཆེན་པོ་འབྲེལ་རྐྱེན། བཀའ་ཡི་ཁྲིམས་ཡིག་ཆེན་པོ་དྲུག་གི་ནང་གསེས་གཉིས་
པ་ནི་འབུམ་གསེར་ཐོག་ཤ་བ་ཅན་གྱི་ཁྲིམས་ཞེས་བོད་ཆེན་པོའི་རྒྱལ་ཁབ་ཀྱི་ཁྱོན་ཡོངས་
ལ་འཇར་གཤོར་འདེགས་གསུམ་གྱི་ཚད་གཞི་གཅིག་གྱུར་ཅིག་བཅའ་ཁྲིམས་ཀྱི་ལམ་
ནས་གཏན་འབེབས་གནང་། སྐབས་དེའི་འཇལ་གཤོར་འདེགས་གསུམ་གྱི་ཚད་གཞི་
ཅི་འདྲ་ཞིག་ཡིན་པ་དང་དེ་ལ་འབུམ་གསེར་ཐོག་ཤ་བ་ཅན་ཞེས་བཏགས་དོན་སོགས་གང་
ཡིན་སྙམ་ན། དེ་དོན་གཡུ་ཕྲེང་དུ། “འབུམ་གསེར་ཐོག་ཤ་བ་ཅན་གྱི་ཁྲིམས་ཞེས་
པ་ནི། མཁས་པའི་དགའ་སྟོན་དུ། བྲེ་སྲང་ཕུལ་ཁྱོར་ཞོ་ནམ་སེ་བསྲན་སོགས། །བཀའ་
ལ་བཏགས་པ་ཁྲིམས་ཡིག་གཉིས་པ་སྟེ ། །འབུམ་གྱི་གསེར་ཐོག་ཤ་བ་ཅན་ཞེས་
གྲགས།” །ཞེས་གསལ་བ་ལྟར་འབྲུ་མར་གསེར་དངུལ་སོགས་ཀྱི་གཞལ་བྱའི་འཇལ་
གཤོར་འདེགས་གསུམ་གྱི་ཚད་གཞི་གཅིག་གྱུར་བཟོས་པ་དེར་ཟེར་བ་ཡིན།
དེ་ཡང་བོད་ཀྱི་ལོ་རྒྱུས་ཡིག་ལམ་ནང་གསལ་བར་གཞིགས་ན། བཙན་པོ་སྟག་
རི་གཉན་གཟིགས་ཀྱི་བློན་པོ་ཁྲི་ངོར་སྣང་བཙུན་ཞེས་པ་དེས་བོད་དུ་བྲེ་སྲང་གི་ཚད་
གཞི་ཐོག་མར་བཟོས་པར་གྲགས་ཀྱང་སྐབས་དེར་ས་ཁུལ་དེ་རང་དུ་འདེགས་གཤོར་



རབ་བྱེད་ལྔ་པ། 147
གྱི་བྲེ་སྲང་བཟོ་ཐུབ་པ་ཙམ་ལས་དེའི་ཚད་གཞི་བོད་ཡོངས་ལ་གཅིག་གྱུར་ཡོང་མི་
སྲིད་པ་དེ་ནི་སྐབས་དེའི་སྲིད་དབང་ཁྱབ་ཁོངས་ལ་རག་ལུས་པ་ལོས་ཡིན། གང་ཡིན་
ཞེ་ན། སྐབས་དེའི་བཙན་པོའི་དབང་རིས་ཀྱི་ཁྱབ་ཁོངས་ནི་སྲོང་བཙན་སྒམ་པོའི་
སྐུ་དུས་ལྟར་བོད་ལྗོངས་གཅིག་གྱུར་བྱུང་མེད་པ་ད་དུང་ས་ཁུལ་མང་པོ་བྲན་བདག་
གམ། རྒྱལ་ཕྲན་གྱིས་བཅད་བཟུང་ཁུལ་དུ་གནས་ཤིང་། སྲོང་བཙན་སྒམ་པོའི་སྐུ་
དུས་སུ་གཞི་ནས་བོད་འདི་གཅིག་གྱུར་གྱི་རྒྱལ་ཁམས་སུ་གྱུར་པ་དེས་བོད་ཀྱི་ཆབ་
སྲིད་དང་། དཔལ་འབྱོར་ཡར་རྒྱས་འགྲོ་བའི་དགོས་མཁོ་དང་མཐུན་པའི་འཇལ་གཤོར་
འདེགས་གསུམ་གྱི་ཚད་གཞི་གཅིག་གྱུར་བཟོ་དགོས་པ་དེ་ཡང་གལ་ཆེའི་གནད་དོན་
དུ་གྱུར། དེའི་ཐོག་ནས་སྲོང་བཙན་སྐུ་དུས་བོད་ཀྱི་ཞིང་འབྲོག་ཐོན་སྐྱེད་དང་བརྗེ་
ཚོང་གི་ཚད་གཞི་གོང་འཕེལ་ཆེ་ཙམ་བྱུང་བ་དང་། དཔལ་འབྱོར་གྱི་སྟོབས་ཤུགས་
ཀྱང་གང་འཚམས་ལྡན་ཡོད་པ་མཚོན་གྱི་ཡོད།
འོ་ན་སྐབས་དེ ར་འཇལ་གཤོར་འདེགས་གསུམ་གྱི་ཚད་གཞི་དེ་ཡང་སྙིང་ཅི་
འདྲ་ཞིག་ཡིན་ནམ་ཞེ་ན། ད་ཡོད་དཔྱད་གཞིའི་ཡིག་ཆར་གཞིགས་ཏེ་མཁས་དབང་
འགའ་ཞིག་ནས་ཆོད་སྡོམ་གནང་བ་ལྟར་ན། སྲོང་བཙན་སྒམ་པོ་ནས་ཁྲི་རལ་པ་ཅན་
གྱི་བར་བཙན་པོའི་རྒྱལ་རབས་སྐབས་ཀྱི་བྲེ་ཚད་ནི་འབྲུ་རིགས་ཡ་ཁྱོར་ཉི་ཤུ་རྩ་གཅིག་
ལ་བྲེ་གང་དུ་བརྩི་བ་དང་། དེ་ཡང་ཡ་ཁྱོར་གསུམ་དང་ཕྱེད་ཀ་ལ་ཕུལ་གང་དུ་བརྩི་
བའི་ཕུལ་དྲུག་ལ་བྲེ་གང་། བྲེ་ཉི་ཤུ་ལ་ཁལ་གཅིག་བརྩི་བའི་ལུགས་གཅིག་དང་། ཡང་
ཡ་ཁྱོར་གསུམ་ལ་ཕུལ་གང་དང་ཕུལ་བདུན་ལ་བྲེ་གང་། བྲེ་ཉི་ཤུ་ཁལ་གཅིག་བརྩི་
བའི་ལུགས་གཉིས་ཡོད་རུང་། གང་ལྟར་ཡ་ཁྱོར་ཉི་ཤུ་རྩ་གཅིག་ལ་བྲེ་གང་བརྩི་བར་
ཁྱད་པར་མེད་པ་དེ་ནི་སྐབས་དེའི་འབྲུ་རིགས་གཤོར་འཇལ་གྱི་ཁལ་དང་བྲེ་སྲང་གི་
ཚད་གཞི་ནི། ནས་རྡོག་ཆེ་བ་གཉིས་དང་། འབྲིང་བ་གཉིས། ཆུང་བ་གཉིས་བཅས་



148
སྲོང་བཙན་ལོ་རྒྱུས་ཞིབ་འཇུག
ནས་འབྲུ་ཆེ་ཆུང་དྲུག་གི་ལྗིད་ཚད་སེ་བ་གང་། སེ་བ་ཉི་ཤུའི་ལྗིད་ལ་ཞོ་གང་། ཞོ་བཅུའི་
ལྗིད་ལ་སྲང་གང་། སྲང་བཞིའམ་སྤོར་བཞི་ལ་ཉག་གང་། ཉག་ཉི་ཤུ་སྟེ་སྲང་བརྒྱད་
ཅུ་ཐམ་པ་ལ་ཁལ་གཅིག་བརྩི་བ་ནི་སྐབས་དེའི་འདེགས་འཇལ་གྱི་སྲང་ཚད་ཡིན། འདེགས་
བྱེད་ཀྱི་སྲང་ནི་ཤིང་སྲང་ཡིན་པར་གྲགས། གསེར་དངུལ་སོགས་ཀྱི་འདེགས་ཚད་ནི་
སྲན་བདུན་ལ་ནམ་གཅིག ནམ་བདུན་ལ་ཞོ་གང་། ཞོ་བཅུ་ལ་སྲང་གང་ཡིན་པར་གྲགས།
སྐབས་དེའི་རིང་ཐུང་འཇལ་ཚད་ཅི་ཡིན་ལོ་རྒྱུས་ཡིག་ལམ་ནང་འཁོད་པ་མ་
མཐོང་རུང་། སོར་བཅུ་གཉིས་ལ་མཐོ་གང་། མཐོ་དོ་ལ་ཁྲུ་གང་། ཁྲུ་བཞི་ལ་འདོམས་
རེ་བརྩི་བ་ནི་ཉེ་རབས་བར་རྒྱུན་ཆགས་སུ་གནས་ཡོད་པ་ལྟར་བོད་སྔ་རབས་པའི་རིང་
ཐུང་འཇལ་བྱེད་ཀྱི་ཚད་གཞི་ཡང་དེ་རང་མིན་ནམ་སྙམ་པ་དཔྱད་གཞི་བཅས། དེ་
ལྟར་སྲོང་བཙན་སྒམ་པོའི་སྐུ་དུས་གཤོར་འདེགས་ཀྱི་འཇལ་ཚད་བྲེ། སྲང་། ཕུལ།
ཁྱོར། ཞོ། ནམ། སེ། སྲན་མ་སོགས་བཀའ་ལ་བཏགས་པ་སྟེ་བཙན་པོའི་བཀས་
བཅས་པ་ནི་ཁྲིམས་ཡིག་གཉིས་པ་འབུམ་གསེར་ཐོག་ཤ་བ་ཅན་གྱི་ཁྲིམས་སུ་གྲགས་
པའོ། འཇལ་གཤོར་འདེགས་གསུམ་གྱི་ཚད་གཞི་གཅིག་གྱུར་བཟོས་པ་དེས་སྐབས་
དེའི་ཞིང་འབྲོག་ཐོན་རྫས་བརྗེ་ལེན་དང་། ཚོང་ལས་སོགས་དཔལ་འབྱོར་འཕེལ་
རྒྱས་འགྲོ་བར་སྟབས་བདེའི་ནུས་པ་ཧ་ཅང་ཆེན་པོ་ཐོན་པ་སྨོས་མ་དགོས། འབུམ་
གསེར་ཐོག་ཤ་བ་ཅན་གྱི་ཁྲིམས་ཞེས་པར་ཚིག་འགྲེལ་ཞིག་བྱས་ན། འབུམ་ཞེས་པ་
མང་ཚིག་ཡིན་པས་འབྲུ་སོགས་ཕོན་འབོར་ཇི་ལྟར་ཆེ་ཡང་ཚད་དེ ས་འཇལ་ཐུབ་པ་
དང༌། གཤོར་སྐབས་ལག་པས་སྙོམས་པར་གཅོད་པ་དེ་ཐོག་བཀབ་པ་དང་མཚུངས་
པ་ལྟ་བུ་དཔེའི་སྒོ་ནས་བྲེ་མཚོན་པ་དང་། ཤ་བ་ཅན་ཡང་རི་དྭགས་ཤྭ་བ་ནི་སེམས་
རྒྱུད་དྲང་ལ་དེའི་མགོ་ལ་སྐྱེས་པའི་རྭ་ཅོའི་གཟུགས་ཀྱང་ཉ་གའི་ཚུལ་དང་མཚུངས་
པས་དོན་གྱི་སྒོ་ནས་ཉ་གས་ལྕི་ཡང་དྲང་པོ་དྲང་བཞག་བྱེད་པ་དང་དཔེའི་སྒོ་ནས་ཉ་
''' '''མ་ • • " - -- ： ཐ - " ་
ས ས
སམ་
ཁ
མ་



རབ་བྱེད་ལྔ་པ། 149
ག་ནི་ཤྭ་བའི་རྭ་ཅོའི་དབྱིབས་དང་མཚུངས་པ་དེ་དག་གི་གཤམ་དུ་ཅན་སྒྲས་བདག་
པོའི་དོན་སྟོན་པ་ནི་བྲེ་སྲང་ལག་ཏུ་འཛིན་པ་པོས་འབྲུ་མར་དེ་ལ་གཅལ་ཏེ་དྲང་པོ་བྱེད་
དགོས་པའི་ཁྲིམས་ཡིན་ཞེས་བཤད་ན་རུང་ངམ་སྙམ་པ་དཔྱད་གཞི་ཙམ་ལགས་སོ།”
ཞེས་ཡིག་ཚང་སྔ་མ་རེ ་གཉིས་སུ་འཁོད། དེ་ལྟར་ཞིང་འབྲོག་ཚོང་ལས་ཀྱི་ཐད་ལ་
མེད་ཐབས་མེད་པའི་འཇལ་གཤོར་འདེགས་གསུམ་གྱི་ཚད་གཞི་གཏན་འབེབས་མཛད་
པ་ནི་དུས་དེ ར་དཔལ་འབྱོར་འཕེལ་རྒྱས་ཡོང་སླད་དུ་རིན་ཐང་བྲལ་བའི་ཁྱད་ནོར་
ཞིག་ཏུ་བསམ་ཆོག བོད་ཀྱི་ས་ཁུལ་སོ་སོ་རུ་དངོས་ཟོག་བརྗེ་ལེན་དང་ཚོང་ཟོག་
གསར་བཟོ་བྱེད་པའི་ལས་ལ་རྩོད་ལེན་གྱི་བྱ་བ་དར་ཁྱབ་ཆེན་པོ་བྱུང་བར་བརྟེན་བོད་
ནང་ལོགས་སུ་མ་ཟད་ཕྱི་ལོགས་སུའང་ཚོང་འབྲེལ་གྱི་ལས་རིམ་སྣ་ཚོགས་པ་ཞིག་
བྱེད་མགོ་ཚུགས་ཡོད་པ་རེད། དཔེར་ན། ཕྱི་ལོགས་ནས་ནང་འདྲེན་བྱས་པའི་ཚོང་
ཟོག་ནི། རྒྱ་གར་ནས་འབྲས་དང་ཁྲི་སོགས་དང་། ཏ་ཟིག་དང་བལ་བོ་ནས་ཚོས་
རིགས་རམས་དང་རྒྱ་ཚོས་སོགས་དང་། སོག་པོ་ནས་ཚུ་དང་འབྲོག་ལས་ཀྱི་ཐོན་
སྐྱེད་སྐོར་དང་། རྒྱ་ནག་ནས་དར་གོས་དང་ཟས་རིགས་སྣ་ཚོགས་སོགས་ཡིན།
ཡང་སྐབས་དེ ར་ཕར་བཙོང་བའི་དངོས་རིགས་ནི་བལ་དང་རྩིད་པ། པགས་
རིགས། ཤ་རིགས། སྣམ་བུ། ཚུ། ཤྭ་རྭ། གླ་རྩི་དང་སྨན་རྫས་སྣ་ཚོགས་ཀྱི་
སྐོ ར་དང་། རྟ་ནོར་ལུག་གསུམ། གཡུ་བྱུར་སོགས་རིན་པོ་ཆེའི་རིགས། དར་
གོས་དང་འབྲུ་རིགས། གོ་མཚོན་དང་། སྦྲ་གུར་དང་བྱང་རིགས། ཤིང་འབྲས་ཀྱི་
ཆང་རི གས་དང་སྐམ་རིགས་ཀྱི་ཟས་སྦྱོར་སྣ་ཚོགས། ཚེམ་དྲུབ་སྣ་ཚོགས། རྒྱན་
ཆ་སྣ་ཚོགས། ལྷག་པར་དུ་བཙན་པོའི་སྲིད་གཞུང་ནས་དམིགས་བསལ་དུ་ཨ་རབ་
ཁུལ་དང་རྒྱ་ནག་ནང་དུ་རྟ་མཆོག་གི་ཁྲོམ་རྭ་སོགས་ཁྲོམ་སྣ་ཚོགས་བཟོས་ཡོད་པ་
ལོ་རྒྱུས་ཡིག་ལམ་དུ་གསལ་བ་བཞིན། དུས་དེ་ནི་བོད་ཀྱི་ཚོང་ལས་ཀྱི་རི མ་པ་ཧ་



150
སྲོང་བཙན་ལོ་རྒྱུས་ཞིབ་འཇུག
ཅང་དར་ཁྱབ་ཆེན་པོར་ཕྱིན་ཡོད་པས་བོད་ཐམས་ཅད་ཁེ་ལས་ཀྱི་བྱ་བར་ཞུགས་ཟེར་
བའི་གཏམ་དེའང་སྐབས་དེ་དུས་ནས་བྱུང་། ཡིན་ནའང་ཕྱི་ཕྱོགས་ཀྱི་ཚོང་འབྲེལ་
དེ་ཉིན་རེ་བཞིན་ཡར་རྒྱས་ཀྱི་ལམ་དུ་ཕྱིན་པའི་སྒོ་དང་བསྟུན་དོན་རྐྱེན་ཡང་སྣ་ཚོགས་
ཤིག་སླེ བས་རྒྱུ་ཡིན་པར་བརྟེན་མཐའ་མཚམས་ཀྱི་བློ ན་འབྲོ་དང་འགོས་ལ་སོགས་
པས་ཆོག་མཆན་མ་ཐོབ་པར་རང་དགར་བགྱི་མི་རུང་བ་ཡིན་འདུག།
གཞན་ཡང་ཕྱི་དངོས་ནང་འདྲེན་དང་ནང་ཟོག་ཕྱི་འདྲེན་གྱི་ཚོང་འབྲེལ་རྒྱ་ཁྱབ་
ཏུ་ཕྱིན་པའི་དུས་དང་བསྟུན་དབང་ཤུགས་ཆེ་བའི་མཐོ་རིམ་མི་སྣ་སྐོར་ཞིག་གིས་
དབང་ཤུགས་ཀྱིས་ས་ཞིང་ལྷག་མ་མང་པོ་བདག་འཛིན་བྱས་ཡོད་པའི་སྐོར་དང་། ས་
རྒོད་ཐམས་ཅད་སློག་སྟེ་ཞིང་ས་རུ་བསྒྱུར་ནས་འབངས་མིའི་གྲངས་འབོར་ལ་གཤར་
ཏེ་བགོ་བཤའ་བྱས་ཤིང་། ཐོབ་ཟིན་པའི་ས་ཞིང་རྣམས་ཕྱིས་ནས་ས་རྒོད་དུ་གཏོང་
མི་རུང་བ་དང་སྒེར་དབང་གི་ས་ཞིང་ལ་མཐོ་དམན་སུས་ཀྱང་ཐེ་བྱུས་དང་གནོད་འཚེ་
སོགས་བྱེད་མི་ཆོག་པ་ཁྲིམས་ཡིག་ཆེན་མོར་གཏན་ལ་ཕབ་སྟེ་བཙན་པོའི་སྲིད་གཞུང་
ལ་དཔྱ་ཁྲལ་བསྡུ་མགོ་ཚུགས་པ་དང་། གཞན་ཡང་འབྲོག་ཕྱོགས་ས་ཁུལ་ཁག་ནས་
ཀྱང་ཤ་ཁྲལ་དང་མར་ཁྲལ། པགས་ཚལ་སོགས་ཕྱུགས་རིགས་མང་ཉུང་ལ་གཞལ་
ཏེ་ཁྲལ་བསྡུ་མགོ་ཚུགས། དེ་ནི་སྤྱིར་འབངས་མིའི་ཐོན་སྐྱེད་གོང་འཕེལ་དང་སྒོས་
སྲིད་གཞུང་གི་ཡོང་འབབ་ཇེ་ལེགས་དང་ཕུན་སུམ་ཇེ་ཚོགས་སུ་བཏང་བ་ཞིག་ཡིན།
དེ ་དོན་མདོར་བསྡུས་ཙམ་ཏུན་ཧོང་ཡིག་རྙིང་ན་གསལ་ཞིང་། ཞིང་ལས་ཀྱི་
ཕྱོགས་ནས་ཁྲལ་བསྡུས་ཚུལ་ནི། ““གླང་གི་ལོ་ལ་བབ་སྟེ འ། བཙན་པོ་ཉེན་ཀར་
ན་བཞུགས་ཤིང་། བློ ན་ཆེན་སྟོང་བཙན་གྱིས། གཡུག་ཏུ་གནག་ལིངས་བཏབ། ད་
རྒྱལ་མང་པོ་རྗེ ས་ཞིང་གྱི་ཕྱིང་རི ལ་བགྱིས། ར་སང་རྗེའི་བློ ན་རི་སྟག་སྦྲ་དང་ཞིང་
གྱི་ཚོང་ཆེན་སྦྱརད།” ཅེས་དང་། འབྲོག་ཕྱོགས་ཀྱི་ཁྲལ་བསྡུས་པའི་སྐོར་ནི། “འབྲུག་



རབ་བྱེད་ལྔ་པ། 151
གི་ལོ་ལ་བབ་སྟེ། བཙན་པོ་མེར་ཀེ་ན་བཞུགས་ཤིང་། བློན་ཆེན་སྟོང་བཙན་གྱིས། གཅམ་
གྱི་ཡུལ་མར་དུའ་ཤ་ལིངས་ཆེན་པོ་བཏབ་ཕར་ལོ་གཆིག” ཅེས་གསལ་ལོ། །
ཡང་སྐབས་དེར་མི་ཁྱིམ་རེ ར་ཞིང་ཁ་ཇི་ལྟ་བུ་རེ་ཐོབ་ཡོད་མེད་དང་དེའི་ཚད་
གཞི་གང་འདྲ་ཞིག་ཡིན་ནམ་སྙམ་ན། མི་ཁྱིམ་རེར་ས་ཞིང་དོར་གཅིག་ཡིན་པ་དང་།
དོར་གཅིག་གི་གོ་དོན་ནི་རྨོན་མཛོ་ཆ་གཅིག་གིས་ཉིན་གཅིག་རིང་རྨོ་ཐུབ་པའི་ས་ཞིང་
གི་རྒྱ་ཁྱོན་ལ་ཟེར། ས་ཞིང་དོར་གཅིག་ལ་རྒྱ་རིགས་ས་ཁུལ་གྱི་རྩིས་གཞི་ལྟར་ན་
མུའུ་བཅུ་ཐམ་པ་ཡིན་པ་དང་། དོར་ཕྱེད་ལ་མུའུ་ལྔ་ཡིན་པའི་སྐོར་ལི་ཡུལ་ནས་
ཐོན་པའི་ཤ་ཅུའི་ཁྱིམ་མིའི་གྲངས་དང་ས་ཞིང་བགོས་པའི་ཐོ་ཡིག་གི་ནང་ཁྱིམ་དུད་
ཉི་ཤུ་ལྷག་ཙམ་གྱི་མི་གྲངས་དང་ཁོ་ཚོར་བགོས་པའི་ས་ཞིང་གི་ཐོ་བཀོད་སྐབས། བོད་
ཀྱི་ས་ཞིང་བགོས་པའི་ཚད་གཞི་དང་རྒྱ་རིགས་ས་ཁུལ་གྱི་ས་ཞིང་བགོས་པའི་ཚད་གཞི་
གཉིས་ཟུང་འབྲེལ་བྱས་ནས་བཀོད་པ་དེའི་སྟེང་ནས་གསལ་པོར་བྱེད་ཐུབ་པ་དུང་དཀར་
བློ་བཟང་འཕྲིན་ལས་ཀྱིས་གསུངས་པ་དེ་བདེན་པར་སེམས། ཡང་ཁོང་གིས་དུས་
དེར་དཔྱ་ཁྲལ་ཇི་ཙམ་བསྡུས་པའི་སྐོར་ལ་གསུངས་གསལ། ད་ཡོད་ཀྱི་དཔྱད་གཞིའི་
ཡིག་ཆ་རྣམས་སུ་གསལ་པོར་བཀོད་པ་མ་མཐོང་ཡང་། ཚོད་དཔག་བྱས་ན་ཕལ་ཆེར་
ས་ཞིང་དོར་གཅིག་གི་ས་ནས་ཐོན་པའི་ཐོན་འབབ་སྤྱིའི་བསྡོམས་གྲངས་ཀྱི་དྲུག་ཆ་
གཅིག་ནི་དཔྱ་ཁྲལ་གྱི་ཚད་གཞི་ཡིན་ནམ་སྙམ་ཞེས་དཔྱད་གཞིར་བཀོད་ཡོད་དོ། །
གཞན་ཡང་སྐབས་དེར་རྒྱལ་ཁབ་ལ་དབང་བའི་ས་ཞིང་མང་པོ་ཡོད་པ་དང་ས་
ཞིང་དེ་དག་ནི་དགུང་བློན་ཆེ་འབྲིང་ཆུང་གསུམ་ལ་སོགས་པའི་མཛད་རྗེས་ལ་གཞིགས་
ཏེ་བྱ་དགར་གནང་བ་དང། འབངས་མི་སྒེ ར་ལ་ས་ཞིང་ཉུང་ངུ་ལས་མེད་པའམ་ས་
ཞིང་འདེབས་ལས་མཁས་པོ་ཡོད་མཁན་ཚོར་ས་ཞིང་བོགས་མར་སྤྲོད་ཀྱི་ཡོད། ས་
ཞིང་བྱ་དགར་བཞེས་མཁན་གྱི་བློན་པོ་ཚོས་ཀྱང་ས་ཞིང་མང་པོ་བོགས་མར་འཇོག་



152
སྲོང་བཙན་ལོ་རྒྱུས་ཞིབ་འཇུག
གི་ཡོད། དུས་དེར་ས་ཞིང་བོགས་མར་ལེན་མཁན་སུ་ཞིག་ཡིན་ནའང་ལོ་མགོ་ནས་
ཆད་མེད་ཐོ་རུ་བཀོད་དེ་ལོ་མཇུག་དཔྱ་ཁྲལ་དང་བོགས་མ་གཉིས་ཆ་སྤྲོད་མཁན་དང་
མ་སྤྲད་མཁན་ཚོ་རིགས་སོ་སོར་ཕྱེས་ཏེ་ཁྲམ་ཤིང་དུ་དྲིལ་བསྒྲགས་ཀྱི་ཡོད། སྐབས་
དེར་གཞུང་སྒེར་གང་ནས་ས་ཞིང་བོགས་མར་བླངས་པ་ཡིན་ནའང་དེ་ལ་སྲིད་གཞུང་
ནས་འགན་ལེན་དང་དཔང་མི་བྱེད་ཀྱི་ཡོད་པར་མ་ཟད་ས་ཞིང་གི་བདག་པོ་དང་ས་
ཞིང་བོགས་མར་ལེན་མཁན་གཉིས་ཀ་ཐོག་མར་ཡོང་ནས་ཟླ་ཚེས་གསལ་འདེབས་ཀྱིས་
ཕར་སྤྲོད་ཚུར་ལེན་གྱི་རིམ་པ་དང་། འབྲུ་བུན་གྱི་གཏའ་མར་རྟ་ནོར་སོགས་གང་
བཞག་ཡོད་པ་དེ་དུས་ཐོག་ངེས་ཅན་ཞིག་ཏུ་སྤྲོད་ལེན་བྱེད་རྒྱུ་ཡིན་སྐོར་གཏན་འཁེལ་
བྱས་ཏེ་ཁྲིམས་འཛིན་མི་སྣའི་མདུན་སར་ཞིང་པའི་རུས་མིང་དང་འབྲུའི་བྲེ་གྲངས་
སོགས་གསལ་པོར་བཟོས་ཏེ་ཞིང་བདག་དང་བོགས་མ་ལེན་མཁན་གཉིས་ནས་མཛུབ་
ཐེལ་བཀོད་པ་དང་བྲོ་བོར་དགོས་འདུག ཡང་ས་ཞིང་གི་བོགས་མ་དང་དཔྱ་ཁྲལ་ཉིས་
ཆ་དེ་སྟོན་དུས་ཀྱི་ལོ་ཐོག་ཡག་ཉེས་ལ་གཞལ་ཏེ་སྤྲོད་དགོས་སྐོར་ལི་ཡུལ་ནས་ཐོན་
པའི་ཁྲམ་ཤིང་ན་རྒྱས་པར་གསལ་བའོ། །
༧༽ རྗེ་བློན་གྱི་ཚོགས་འདུ་སྐོང་ཚོགས་བྱེད་པའི་རིམ་པ།
བཙན་པོ་སྲོང་བཙན་སྒམ་པོའི་སྐུ་དུས་སུ་དམག་དོན་དང་ཆབ་སྲིད། དཔལ་འབྱོར།
ཚོང་འདྲེན། ཕྱི་འབྲེལ་ལ་སོགས་པའི་གལ་ཆེའི་རྒྱལ་ཁབ་ཀྱི་ལས་དོན་མཐའ་དག་ནི།
རྒྱལ་གཅེས་ཀྱི་འདུན་པ་རི་ལྟར་སྲ་ཞིང་ཉམས་མྱོང་གི་རིག་སྟོབས་བླ་ན་འབར་བའི་ཞང་
བློན་(བཙན་པོའི་མ་རྒྱུད་ཀྱི་བློན་པོ་དང་རྒྱལ་ཕྲན་ཞང་ཞུང་གི་བློན་པོ། གནས་རིམ་
ཆེས་མཐོ་བའི་བློན་ཆེན་གསུམ་ལས་འདིར་ཕྱི་མ་འཛིན་དགོས། )དང་སྲིད་བློན་རིམ་
པ་ཁག་ལ་བཀའ་སྡུར་མཛད་དེ་ཐག་གཅོད་གནང་བ་ལས་བཙན་པོས་བླ་ནས་རང་ཆེ་རང་



རབ་བྱེད་ལྔ་པ། 153
བཙན་གྱིས་བརྒྱ་ཁ་གཅིག་ཆོད་མི་གནང་བ་ནི་ཆོས་འབྱུང་མཁས་དགའ་རུ། “ཞང་
གསུམ་བློན་བཅས་དབུས་ཀྱི་འདུན་ས་འཛིན།” །ཞེས་གསལ་པོར་བསྟན་པ་དང་། དེ་
ལས་ཞང་གསུམ་ནི། སྟོད་ན་འབྲོ་རྒྱལ་མཚན་སེངྒེ་དང༌། སྨད་ན་མཆིམས་རྒྱལ་གཟིགས་
ཤུད་ཏིང་། བར་ན་སྣ་ནམ་རྒྱལ་རྒན་བཅས་ཡིན། སྐབས་དེའི་བློན་པོ་ནི་སྦས་སྐྱེས་
བཟང་སྟག་སྣ་ལ་བཤད་དོ། ཡང་ལྡེའུ་ཆོས་འབྱུང་དུ་ཞང་གསུམ་དང་བློན་བཞི་ཡོད་
པར་བཞེད། རང་ལུགས་ལ་སྐབས་འདིའི་བློན་ནི་དབུས་ཀྱི་སྟག་སྣ་གཞི་སྲིད་བློན་ཆེ་
དགུ་ལ་གོ་དགོས་པར་སེམས་སོ། ཡིན་ནའང་འདི་དག་ནི་སྐབས་དེར་ཚོགས་འདུའི་
གྲས་ཀྱི་གྲུབ་ཆ་གཙོ་བོ་ཡིན་པ་ལས་ད་དུང་གྲུབ་ཆ་གཞན་པའི་རིགས་ཤིག་ཀྱང་མེད་པ་
མིན་ཏེ། གོང་དུ་མཁས་དགའ་རུ་དབུས་ཀྱི་འདུན་ས་འཛིན་ཞེས་གསལ་བ་དང་། ལོ་
རྒྱུས་གཡུ་ཕྲེང་དུའང་དེ་ནི་གྲོས་ཚོགས་གོང་མའི་གྲུབ་ཆ་ལྟ་བུ་ཡིན་ཞེས་གསུངས་བབས་
ལ་བརྟག་ན་གཞན་གྲོས་ཚོགས་འོག་མའི་གྲུབ་ཆ་ལྟ་བུ་ཞིག་ཀྱང་ཡོད་པ་གཞིར་བཞག་
གིས་གསུངས་འདུག དེས་ན་སྐབས་དེར་བཙན་པོའི་དབུ་བྱས་པའི་ཚོགས་འདུ་དེ་ལ་
ཞུགས་མཁན་གྱི་གྲས་ལ་གྲོས་ཚོགས་མི་སྣ་གོང་འོག་གཉིས་ཀྱི་དབྱེ་བ་ཡོད་པར་གསལ།
འོ་ན་གྲོས་ཚོགས་གོང་འོག་གི་ཁྱད་པར་ཇི་ལྟར་འབྱེད་ཅེ་ན། སྟོད་ན་འབྲོ་དང་སྨད་
ན་མཆིམས། བར་ན་སྣ་ནམ་བཅས་དང་། ཕྱི་རྒྱ་རླབས་ཀྱིས་གཅོད་པའི་དགུང་བློན་
དང། བུད་མེད་མཛངས་མ་ལྟར་ནང་གི་ཚིས་བྱེད་པའི་ནང་བློན། བཀའ་ཡོ་གལ་འཆོས་
པའི་བཀའ་བློན་རྣམས་ནི་གྲོས་ཚོགས་གོང་མ་དང་། གཞུང་འབབ་ཀྱི་ཁྲལ་བསྡུ་དང་
ཁྲིམས་གནོན་གྱི་འགན་ཁུར་བའི་ས་གནས་ཡུལ་དཔོན་དང་། ཕྱི་ནང་གི་དགྲ་བོ་ཕམ་པར་
རྒྱག་པའི་དམག་དཔུང་གི་རུ་དཔོན། རྒྱལ་བློན་དང་དམག་མིའི་ཆིབས་རྟ་བསྡུ་གཏོང་བྱེད་
པའི་ཆིབས་དཔོན། གཞུང་གི་གསེར་དངུལ་རིན་པོ་ཆེ་དང་གོས་ཕྲུག་འབྲུ་མཛོད་ཀྱི་དོ་
དམ་པ་དེ་མངའ་དཔོན། འབྲོག་ལས་ཐོན་སྐྱེད་གོང་འཕེལ་དང་རྩྭ་ཐང་ལ་དོ་དམ་བྱེད་པའི་



154
སྲོང་བཙན་ལོ་རྒྱུས་ཞིབ་འཇུག
ཕྲུ་དཔོན། ཡུལ་སྡེ་སོ་སོའི་མགོ་འཛིན་སྡེ་དཔོན། ལེགས་ཉེས་དབྱེ་འབྱེད་ཀྱིས་ཁྲིམས་
ཆད་གཅོད་པའི་ཞལ་ལྕེ་པ་སོགས་སྲིད་སྐྱོང་གི་ལས་ཚན་དམའ་བའི་དཔོན་རིགས་འདི་དག་
ནི་གྲོས་ཚོགས་འོག་མའམ་རྒྱལ་བློན་མཉམ་འདུས་ཀྱི་གྲུབ་ཆ་ཕལ་བའམ་ཐ་མ་ཡིན།
ཡང་ཚོགས་འདུ་དེ་འཚོགས་དུས་ཀྱི་དུས་ཚོད་གཏན་འཁེལ་ངེས་ཅན་ཞིག་ཡོད་
དམ་ཞེ་ན། ཤིང་སྟག་ཕྱི་ལོ་ ༦༥༤ ལོ་ཡར་སྔོན་དུ་ཆབ་སྲིད་ཀྱི་གལ་གནད་དམིགས་
བསལ་ཅན་ཚོགས་འདུ་འཚོགས་པ་ལས་དུས་ཚོད་ངེས་གཏན་ཞིག་མེད་པར་མ་ཟད་
འདུ་འཛོམས་རྒྱས་པའང་གནང་སྲོལ་མེད་པ་འདྲ་ཡང་། ད་ལྟ་དངོས་སུ་ཡིག་ལམ་
དུ་མ་མཐོང་བ་ལས་གཞན་དུ་མ་ཡིན་པས་ཞིབ་པར་དཔྱད་དགོས། དཔེར་ན། ཕོ་
བྲང་གསར་བསྐྲུན་དང་ལྷ་ཅིག་ཁྲི་བཙུན་སོགས་བཙན་པོའི་ཁབ་ཏུ་བསུ་སྐབས་བློན་
ཐོན་མི་དང་མགར་སྟོང་བཙན་གཉིས་ལ་བཙན་པོས་བཀའ་བབས་ཏེ་གྲོང་ཁྱེར་ཆེན་
པོ་བདུན་ནས་གཙོ་བོ་བདུན་ལ་འོ་ཐང་གི་མཚོ་འགྲམ་དུ་འདུས་ཤིག་ཅེས་བཀའ་གནང་
བ་ལྟར་ཕྱིའི་ཞོགས་ཀར་བློན་པོ་གཉིས་དང་གཙོ་བོ་མི་བདུན་ལྷན་དུ་འཚོགས་ཤིང་
སོ་སོས་འཚོ་གནས་རེ ་བཟུང་བའང་ཤ་ཁོག་མ་ཉམས་པ་གཅིག་བྱུང་བ་ལ། ཐོན་མི་
སམ་བྷོ་ཊས་བཀྲ་ཤིས་པའི་རྟེན་འབྲེལ་དུ་བརྟགས་ནས་ཤིས་བརྗོད་ཀྱི་མེ་ཏོག་གཏོར་
ཞིང། ཚོགས་འདུ་དེ ར་དགོས་པ་ཅིའི་དོན་དུ་རྒྱ་བལ་གྱི་བཙུན་མོ་སློང་བ་དང་ཞི་
དྲག་གི་ཐབས་ལམ་ག་འདྲ་ཞིག་སྤྱད་རྒྱུ་ཡིན་མིན་དང་། སྲིད་གཞུང་གསར་པའི་མངའ་
ཐང་རྒྱ་བསྐྱེད་གཏོང་ལུགས་སྐོ ར་ལ་ཐག་གཅོད་གནང་ཡོད་པར་གསལ་ཡང་། དེ་
ནི་གནད་ཡོད་མི་སྣ་ལས་རྒྱས་འཛོམས་མ་ཡིན་པར་གསལ། སྤྱིར་བཏང་སྐབས་དེར་
ཚོགས་འདུ་རྒྱས་འཛོམས་ཤིག་གནང་མ་ཐུབ་པ་སོགས་ནི་ཕྱོགས་མཐའི་འགྲིམ་འགྲུལ་
དང་མཐའ་མཚམས་ཀྱི་རྙོ ག་ཟིང་སོགས་ཀྱི་རྐྱེ ན་ཡིན་སྙམ། འོན་ཀྱང་འདི་དག་ནི་
ད་དུང་དཔྱད་པར་བྱ་བའི་གནས་ལས་ཐག་གཅོད་བྱ་རྒྱུ་ལས་སླ་བོ་ཞིག་མ་ཡིན་པས་
བློ་ལྡན་དག་གིས་དཔྱད་པར་བྱ་བའི་གནས་ཡིན་ནོ། །



རབ་བྱེད་ལྔ་པ། 155
འོན་ཀྱང་ཡིག་ཐོག་ཏུ་གསལ་བ་ལྟར་ན་དེ་ནས་དུས་ཡུན་རིང་པོ་མ་སོང་བའི་
ཕྱི་ལོ་ ༦༥༤ ཤིང་སྟག་ལོར་བློ ན་པོ་མགར་སྟོང་བཙན་གྱིས་རྗེ་བློན་ཚང་མ་ལྷན་
འཛོམས་ཐོག་ལོ་རེ་བཞིན་སྲིད་དོན་གྱི་ཚོགས་འདུ་རྒྱས་འཛོམས་ཤིག་སྐོང་ཚོགས་
བྱེད་པའི་དུས་ཚེས་གསར་བཟོ་མཛད་ཡོད་པར་གསལ་ཏེ། ཧུན་ཏོང་ཡིག་རྙི ང་དུ།
“སྟག་གི་ལོ་ལ་བབསྟེ། བཙན་ཕོ་མེར་ཁེ་ནའ་བཞུགས་ཤིང༌། བློན་ཆེན་སྟོང་རྩན་
གྱིས། མོང་པུ་སྲལ་འཛོང་དུའ་བསྡུ་སྟེ།” ཞེས་སྟག་གི་ལོ་སྟེ་ཕྱི་ལོ་ པ༥༤ ལ་
བཙན་པོ་མེར་ཁེ་ནའ་བཞུགས་ཤིང་། བློན་མགར་སྟོང་བཙན་ནས་སྟོད་ལུང་མོང་
བུ་སྲལ་འཛོང་དུ་ཚོགས་འདུ་བསྡུས་ཤིང་ད་དུང་ཚོགས་འདུ་དེར་དམག་མི་དང་མཁོ་
སྒྲུབ་ཀྱི་ལས་ཀ་བྱེད་མཁན་(ཡང་ན་དྲག་པོའི་དམག་ལས་བྱེད་མཁན་དང་ཞི་བའི་
ལས་རིགས་པ་)གཉིས་སོ་སོར་ཕྱེས་པ་དང༌། དམག་རྒྱགས་གྲ་སྒྲིག་གི་ལས་འཆར་
སོགས་ཐག་གཅོད་བྱས་ཡོད་དེ། ཡིག་རྙི ང་དེར། ““རྒོད་གཡུང་དབྱེ་ཞིང་། མཁོ་
ཤམ་ཆེན་པོ་བགྱི་བའི་རྩིས་མགོ་བགྱི་བར་ལོ་གཆིག” ཅེས་འཁོད། དེ་ལྟར་ཚོགས་
འདུ་འཚོགས་སྟངས་ཀྱི་རིམ་པ་ཏུན་ཧོང་ཡིག་རྙིང་དུ་ཞིབ་ཙམ་གསལ་བ་བཞིན་རིམ་
གྱིས་རྗེ་བློན་འདུས་འཛོམས་ཀྱི་ཚོགས་འདུ་ཆེན་མོ་དེའང་ཚོགས་དུས་ལ་འགྱུར་བ་
ངེས་ཅན་ཞིག་ཕྱིན་ཡོད། དེའི་དོན་ལ་མདོ་སྨད་པ་དགེ་འདུན་ཆོས་འཕེལ་ནས་ཀྱང་
འདི་ལྟར་གསུངས་ཡོད་དེ། “འདིའི་ཁྲི་ལོ་(༦༥༤) ལྔ་པའི་ཤིང་སྟག་ནས་བཟུང་
འདུན་མ་བསྡུས་བྱ་བའི་སྒྲོས་བྱུང་ཞིང་། དེ་ཡང་རྗེ་བློ ན་ཐམས་ཅད་འཛོམས་ཏེ་
ལོ་རེ་བཞིན་གྱི་ཆབ་སྲིད་སྐོར་ལ་བཀའ་མོལ་གནང་བའི་ཚོགས་འདུ་ཆེན་པོ་རེ་ཡོད་
པར་སྣང་ལ། ཁྲི་ལོ་ཉེར་གསུམ་པའི་ཤིང་ཁྱི་(༦༧༢)དུས་ནས་དབྱར་འདུན་དང་
དགུན་གྱི་ཚོགས་འདུ་གཉིས་དང་། ཡང་མདོ་སྨད་ཀྱི་འདུན་མ་བྱ་བའི་ཚོགས་འདུ་
ཞིག་མདོ་སྨད་རང་དུ་ཚོགས་རྒྱུ་ཡོད་པ་སོགས་ཀྱང་འོག་གི་སྒྲོས་ལ་གསལ།” ཞེས་



156
སྲོང་བཙན་ལོ་རྒྱུས་ཞིབ་འཇུག
དེབ་དཀར་དུ་བྲིས་འདུག་ཀྱང་དེ་དོན་འོག་ནས་ཐོན་མ་ཐུབ་པར་ལྷག་པ་ནི་ཡིད་ཤིན་
ཏུ་ཕངས་པའི་གནས་སོ། ཡིན་ནའང་ཁོང་གི་ལེགས་བཤད་གཞིར་བཟུང་སྟེ ཏུན་ཧོང་
ཡིག་རྙིང་ལ་བལྟས་པ་ཡིན་ན། བཙན་པོ་རིམ་བྱོན་གྱི་ཁྲི་རབས་བརྒྱུད་དེ་རྒྱལ་བློན་
འདུ་འཛོམས་ཆེན་པོ་ཚོགས་ཐེངས་ལ་ལོ་རེ་བཞིན་གྲངས་འཕར་བྱུང་སྟངས་དང་དེ་
བཙན་པོ་སུ་ཞིག་གི་སྐབས་ལ་འཁེལ་བ་སོགས་གསལ་པོར་མཐོང་ཐུབ། དེ་ཡང་གོང་
དུ་དྲངས་པ་བཞིན་སྟག་གི་ལོ་སྟེ་ཕྱི་ལོ་ ༦༥༤ ལོར་མགར་སྟོང་བཙན་གྱིས་སྟོད་
ལུང་དུ་ཚོགས་འདུ་རྒྱས་འཛོམས་བསྡུས་པ་དེ་ནི། ལོ་རེ་བཞིན་འཆར་ཅན་དུ་ཚོགས་
འདུ་རྒྱས་འཛོམས་སྐོང་བའི་ཐོག་མ་ཡིན་པ་དང་བཙན་པོ་མང་སྲོང་མང་བཙན་གྱི་ཁྲི་
ལོ་ལྔ་པར་འཁེལ་ཡོད། ཡང་ཏུན་ཧོང་ཡིག་རྙི ང་དུ། “བྱ་གོག་གི་ལོ་ལ། བཙན་
པོ་དབྱར་སྟོད་ཕོ་དམ་མདོ་ན་བཞུགས་ཤིང་། དབྱར་སྨད་སུམ་ཆུ་བོར་སྤོ སྟེ ། འདུན་
མ་འདོང་ཀའི་ནེ་ཙོ་ལུང་དུ་མགར་བཙན་སྙ་ལྡོམ་བུ་དང་། ཁྲི་འབྲིང་བཙན་བྲོད་གཉིས་
གྱིས་བསྡུ སྟེ ། འབྲོག་མཁོས་ཆེན་པོ་བགྱིས། དགུན་ཕོ་བྲང་ཤངས་གྱི་རབ་ཀ་ཙལ་
དུ་གཤེགས་ཤིང་། འདུན་མ་དུངས་གྱི་སྟག་ཙལ་དུ་བསྡུ སྟེ། མུན་མགཾ་རྐང་ཏོན་
བགྱིས། ཕ་ལོས་བཀུག་པར་ལོ་གཅིག” ཅེས་འཁོད་པར་གཞིགས་ན། བྱ་གག་གི་
ལོ་སྟེ་ཕྱི་ལོ་ ༦༧༣ ལོར་དབྱར་དུས་སུ་འདོང་ཀའི་ནེ་ཙོ་ལུང་དུ་མགར་བཙན་
སྙ་ལྡོམ་བུ་དང་ཁྲི་འབྲིང་བཙན་བྲོད་གཉིས་ཀྱིས་ཚོགས་འདུ་བསྐོངས་ཤིང། དགུན་
ཁར་དུངས་དུངས་ཀྱི་སྟག་པ་ཚལ་དུ་ཡང་ཚོགས་འདུ་བསྐོངས་ཡོད་པ་དང་། དེ་ནི་
ལོ་རེ་དབྱར་འདུན་དང་དགུན་འདུན་ཞེས་ཚོགས་འདུ་རྒྱས་འཛོམས་ཐེངས་གཉིས་
རེ ར་འཕར་སྣོན་བྱུང་བའི་ཐོག་མ་ཡིན་སྙམ།
ཡང་ཏུན་ཧོང་ཡིག་རྙིང་དུ། “ཡོས་བུའི་ལོ། བཙན་པོ་དབྱརད་གླི ང་གི་འོལ་
བྱག་ན་བཞུགས་ཤིང་། རྒྱའི་པོ་ཉ་ཀམ་ཀེང་ཕྱག་འཙལད། མདོ་སྨད་གྱི་དགུན་འདུན་



རབ་བྱེད་ལྔ་པ། 157
ཡོལ་གྱི་ཅི་འབོསུ་བསྡུས” ཞེས་དང་། “རྒྱའི་ཕོ་ཉ་ཡང་ཤི་ལས་སྩོགས་པ། ཕྱག་
འཚལད། མདོ་སྨད་ཀྱི། དབྱར་འདུན། དབུ་ལེའི་ལྷ་རོ་མོར་འདུས། དགུན་ཕོ་
བྲང་བྱར་གྱི་ལྕང་བུ་ལ་བཞུགས། དགུན་འདུན་སྐྱོ་བུར་དུ། འདུས། མདོ་སྨད་གྱི་
དགུན་འདུན། གཙེར་བློན་ཁྲི་སྒྲ་སྟག་ཚབ་གྱིས་བསྡུས།” ཞེས་གསལ་བ་ལྟར།
སྔ་མ་ཡོས་པའི་ལོ་སྟེ་ཕྱི་ལོ་ ༧༠༣ ལོར་བཙན་པོ་ཁྲི་འདུས་སྲོང་གླིང་གི་འོལ་བྱག་
ན་བཞུགས་ཤིང་རྒྱའི་ཕོ་ཉས་ཕྱག་བྱས་པ་དང་། ལོ་དེའི་དགུན་ཁ་མདོ་སྨད་ཀྱི་ཚོགས་
འདུ་ཞེས་པ་གསར་དུ་སྐོང་ཞིང་། དེ་ནས་བཟུང་ཁྲི་ལྡེ་གཙུག་བཙན་སོགས་ཀྱི་རིང་
ལ་ལོ་རེར་ཚོགས་འདུ་དེ་རྒྱུན་མ་ཆད་པར་འཚོགས་པ་དང་། ཡང་སྟག་གི་ལོ་སྟེ་
ཕྱི་ལོ་ ༧༦༣ ལོར་བཙན་པོ་ཁྲི་སྲོང་ལྡེ་བཙན་ཕོ་བྲང་དབྱར་ས་བྱར་ན་བཞུགས་
ཤིང་། དབྱར་དུས་ཀྱི་ཚོགས་འདུ་གླག་གི་བུ་ཅུང་དུ་བསྡུས། རྒྱའི་ཕོ་ཉ་འདོ་ཤིང་
སོགས་གུས་ཕྱག་འབུལ་དུ་འོང་བ་དང་དབྱར་དུས་དེར་མདོ་སྨད་ཀྱི་དབྱར་འདུན་སྐོང་
ཞིང་དགུན་དུས་ཀྱི་ཚོགས་འདུ་སྐྱི་བུར་དུ་བསྡུས་ཤིང་མདོ་སྨད་ཀྱི་དགུན་དུས་ཚོགས་
འདུ་ཡང་གཙོ་ཟེར་བའི་ས་ཆར་བློན་ཁྲི་སྒྲ་སྟག་ཚབས་ཀྱིས་བསྡུས་ཡོད་པར་གསལ།
དེས་ན་སྐབས་དེར་སྤྱིར་བཏང་ཚོགས་འདུ་རྒྱས་འཛོམས་དབྱར་དགུན་གཉིས་ཆར་
ཡོད་པའི་ཁར་མདོ་སྨད་ཀྱི་ཚོགས་འདུ་ཞིག་དབྱར་དགུན་རེ་རེར་ཚོགས་རྒྱུ་ཡོད་པ་
སོགས་མདོར་ན་བཙན་པོ་ཁྲི་སྲོང་ལྡེ་བཙན་གྱི་རིང་ནས་ལོ་རེར་ཚོགས་ཆེན་ཐེངས་
བཞི་རེ ར་འཚོགས་སྲོལ་ཡོད་པར་རྟོགས་ནུས་སོ། །
མདོར་ན། བཙན་པོ་སྲོང་བཙན་སྒམ་པོའི་སྐུ་ཚེའི་སྟོད་ལ་མཐོ་རིམ་གྱི་ཚོགས་
འདུ་ཆེན་པོ་རེ་གལ་གནད་དང་བསྟུན་ཏེ་ཚོགས་ཀྱིན་ཡོད་པ་དང་། ཕྱི་ལོ་ ༦༥ ༤
ལོ་ནས་གྲོས་ཚོགས་རིམ་པ་གཉིས་ཆ་ལོ་རེར་འདུ་འཛོམས་ཆེན་པོ་རེ་བྱེད་ཅིང། ༦༧༣
ཆུ་བྱ་ལོ་ནས་ལོ་རེ ར་དབྱར་དགུན་གྱི་ཆ་གཉིས་རེ་ཕྱེས་ཏེ་ཚོགས་འདུ་རྒྱས་འཛོམས་



158
སྲོང་བཙན་ལོ་རྒྱུས་ཞིབ་འཇུག
དེ་ཐེངས་གཉིས་རེ་ཚོགས་སྲོལ་ཆགས་པ་དང་། ཡང་ཕྱི་ལོ་ ༧༠༣ ཆུ་ཡོས་ཙམ་
ནས་སྔར་གྱི་ཚོགས་འདུ་དེའི་ཁར་མདོ་སྨད་ཀྱི་ཚོགས་འདུ་ཆེན་པོ་རེ་ལོ་རེར་ཚོགས་
སྲོལ་བྱུང་བ་དང་སླར་ཕྱི་ལོ་ ༧༦༣ ཆུ་བྱ་ནས་ཕལ་ཆེར་ལོ་རེ ར་ཐེངས་གཉིས་
རེ་ཚོགས་སྲོལ་བྱུང་བ་སོགས་ཁྱོན་སྐབས་དེར་ལོ་རེའི་ནང་ཚོགས་འདུ་ཆེན་པོ་བཞི་
རེ་ཡོད་པར་གསལ། །
ཡང་དེ་སྐབས་དེར་གྲོས་ཚོགས་ཚོགས་མི་རྣམས་ནི་ཚོགས་འདུའི་ཐོག་དབང་
ཆ་འདྲ་མཉམ་དང་བློ་གྲོས་སུའི་རྣོ་ལས་རིགས་རུས་སོགས་ལ་ལྟོས་ཏེ་གསུང་མོལ་
གནང་སྲོལ་ཕལ་ཆེར་མེད་པར་སྙམ། གང་ཞེ་ན། ཐང་དེབ་ཏུ། “བོད་ནི་གྲང་
ཟུག་ཆེ་ཁར་སྤྱོད་ལུགས་སྟབས་བདེ་དང་། བཀའ་ཁྲིམས་བཟང་པོ་ཡོད། ལས་དོན་
གྲོས་གཞི་གཤམ་ནས་བཏོན་ཏེ་དེར་གྲོས་བསྡུར་ཐོག་མཆོག་དམན་བར་གསུམ་ནས་
མགྲིན་དབྱངས་གཅིག་གྱུར་གྱིས་ཐག་གཅོད་བྱེད།” ཅེས་འཁོད་ཡོད་པ་སོགས་ལ་
གཟིགས་ན་གསལ་པོར་མཁྱེན་ངེས་ཡིན། ཚོགས་འདུ་དེའི་ཐོག་གྲོས་མོལ་གནང་
བྱ་གཙོ་གྲས་ནི་རྩ་ཁྲིམས་འཐུས་ཚང་དང་ཐོན་སྐྱེད་གོང་འཕེལ། སྟོབས་ཤུགས་གཅིག་
སྒྲིལ་གྱིས་མངའ་ཐང་རྒྱ་བསྐྱེད་དང་ཆོས་རིག་ཚོང་དོན་གྱིས་ཕྱི་འབྲེལ་གོང་མཐོར་
གཏོང་ལུགས་སོགས་ཀྱི་སྐོ ར་ཡིན་ནོ། །



རབ་བྱེད་དྲུག་པ།
ཆོས་ལུགས་དང་རིག་གནས།
༡༽ བོད་དུ་ཆོས་ལུགས་དང་རིག་གནས་འཕེལ་རྒྱས་བྱུང་རིམ།
སློབ་དཔོན་ཐོན་མིས་བོད་ཡིག་གསར་སྐྲུན་མཛད་པ་ནས་བཟུང་བོད་རང་ལ་སྔར་ཡོད་
ཀྱི་ཆོས་ལུགས་དང་གསོ་རིག དཀར་ནག་གི་རྩིས་ལ་སོགས་པ་ཆེས་ཡར་ཐོན་དང་ཕུན་
སུམ་ཇེ་ཚོགས་སུ་གྱུར་ཡོད། དེའི་རྒྱུ་མཚན་གཙོ་བོ་ནི་རང་ཉིད་ཀྱི་རིག་གནས་སློབ་
སྦྱོང་དང་རྒྱལ་ཁབ་གཞན་གྱི་ཤེས་རིག་ཕབ་བསྒྱུར་བྱེད་པར་བཀོལ་རྒྱུའི་ཡི་གེ་ཡོད་པར་
གྱུར་པ་དང་། བཙན་པོ་ཁོང་ཉིད་སྔར་ཡོད་ཀྱི་རིག་གནས་རྒྱུན་འཛིན་དང་ཕྱི་ནང་གི་
རིག་གནས་ཀྱི་ལེགས་ཆ་སྡུད་ལེན་ལ་མཁས་ཤིང་ཐུགས་མོས་ཆེ་བ་དང༌། ལྷག་དོན་
ཕྱི་ཕྱོགས་ལ་སྐབས་དེར་འབྲེལ་བ་ཤུགས་ཆེར་བཟུང་ཡོད་པས་རྐྱེན་གྱིས་ཡིན་པ་གོར་
མ་ཆག ཕྱོགས་གཞན་ཞིག་ནས་གླེང་ན་དུས་སྐབས་དེར་ནང་ཆོས་ནི་ཕལ་ཆེར་ཨེ་ཤ་
ཡའི་རྒྱལ་ཁབ་ཆེ་གྲས་ཁག་ནང་དར་ཁྱབ་ཆེ་ཤོས་སུ་གྱུར་པའི་ཆོས་ལུགས་ཤིག་ཡིན་
པར་མ་ཟད། རྒྱལ་ཁབ་སུ་ཞིག་གི་ནང་ནང་ཆོས་དར་མེད་པ་ཡིན་ན་དེ་ནི་ཧ་ཅང་གི་
རྗེས་ལུས་དང་མུན་ནག་གི་ཡུལ་ཞིག་ལ་བགྲང་སྟེ་ཡུལ་མཐའ་འཁོབ་ཅེས་འབོད་སྲོལ་
ཡོད་པ་དངོས་གནས་ཡིན་ཚོད་འདུག །
སྤྱིར་ནང་ཆོས་ལ་དད་མོས་བྱེད་པ་ཙམ་ནི་རྒྱལ་རབས་ཉེར་བདུན་པ་ལྷ་ཐོ་ཐོ་
རི་སྙན་བཙན་གྱི་དུས་ནས་བྱུང་ཡོད་པ་ལོ་རྒྱུས་དངོས་ཀྱིས་ར་སྤྲོད་བྱེད་ཐུབ། འོན་



༈
160
སྲོང་བཙན་ལོ་རྒྱུས་ཞིབ་འཇུག
，
T
，
ཀྱང་སྐབས་དེར་བོད་རང་ལ་སྒྲ་སྦྱོར་གྱི་ཡི་གེ་མེད་པའི་རྐྱེན་གྱིས་ནང་ཆོས་བོད་བསྒྱུར་
དང་འཆད་ཉན་བྱེད་སྲོལ་བྱུང་མི་འདུག ཡིན་ནའང་སྐབས་དེ་ནས་བཟུང་ནང་ཆོས་
ལ་གུས་བཀུར་དང་མཆོད་སྲོལ་ཡོད་པར་མ་ཟད་དེའི་བྱིན་མཐུ་ལ་བརྟེན་ནས་རྒྱལ་
པོ་ཐོ་ཐོ་རི་སྙན་བཙན་ཡང་དགུང་ལོ་བརྒྱ་དང་ཉི་ཤུ་ལྷག་ལ་བཞུགས་ཞེས་འབྱུང་།
ཡང་སྔ་རབས་ཀྱི་གཞུང་མང་པོར་གསུང་རབ་པོ་ཏི་འདི་དག་ནམ་མཁའ་ནས་བབ་ཚུལ་
བཤད་ཀྱང་དེ་ལ་མཁས་དབང་དུ་མས་བོན་གྱི་བཤད་ཚུལ་ཁོ་ན་ལས་མ་འདས་ཞེས་
བཀའ་བཀྱོན་ཆེན་པོ་མཛད་འདུག་ནའང་། དོན་ལ་གསུང་རབ་རྣམས་གནམ་ནས་
བབས་ཞེས་བཤད་པ་དེ་བདེན་པ་ཡིན་སྙམ་པ་འདུག གང་ཡིན་ཞེ་ན། གསུང་རབ་
ནམ་མཁའ་ནས་བབས་པར་བཤད་པ་ནི་ཕྱོགས་གཅིག་ནས་བོན་པོ་རྣམས་ནམ་མཁའ་
ལ་བརྩི་མཐོང་ཆེ་བས་ཆོས་ལ་བཀག་རྒྱ་མི་བཟོ་བ་དང་། ཕྱོགས་གཞན་ཞིག་ནས་
སྐབས་དེར་བོན་ལ་དབང་ཤུགས་བཙན་དྲག་པས་ནང་ཆོས་འཆད་སྤེལ་ལ་བྱོན་པའི་
ལོ་ཙཱ་བ་རྣམས་ལ་ཁུངས་འདེད་དང་བསུན་པོ་མི་བཟོ་བའི་ཆེད་དུ་དེ་ལྟ་བུ་ཞིག་གླེང་
བ་ཡིན་སྙམ་མོ། །
གོང་དུ་ཁྱེད་རང་གིས་བོད་རང་ལ་ཡི་གེ་མ་ཡོད་པའི་རྐྱེན་ཡིན་གྱི། དེ་མིན་
ནང་ཆོས་རྒྱལ་རབས་ཉེར་བདུན་པའི་སྐབས་ནས་དར་ཁྱབ་ཡོད་ངེས་ལྟ་བུ་བཤད་འདུག་
པས་དེ་ལ་ལུང་རིགས་ཀྱིས་སྒྲུབ་བྱེད་ཡོད་དམ་ཞེ་ན། ཀློང་ཆེན་ཆོས་འབྱུང་དུ།
“རྒྱལ་པོ་དེའི་རིང་ལ་ཐོ་ཀར་དང་ལིའི་ལོ་ཙཱ་བ་གཉིས་ཀྱིས་རྒྱ་གར་གྱི་མཁན་པོ་ལི་
བྱིན་གདན་དྲངས་ཏེ་རྒྱལ་པོ་ལ་ཆོས་བཤད་ཀྱང་། བོད་ལ་ཡི་གེ་མེད་པས་བསླབས་
མ་ཐུབ་ཅིང་དར་བར་མ་ནུས་ཏེ་སྐུའི་རྟེན་དུ་རིགས་ལྔའི་ལུགས་སྐུ་ཚར་གཅིག གསུང་
གི་རྟེན་དུ་དཔང་ཀོང་དང་གཙུག་ཏོར་དྲི་མེད། ཐུགས་ཀྱི་རྟེན་དུ་གསེར་གྱི་མཆོད་
རྟེན་བང་རིམ་ལྔ་པ་དང་། དེ་རྣམས་ལ་རིགས་ལྔའི་ཕྱག་རྒྱས་བཏབ་ནས་འདི་ལ་མཆོད་
，
，，



རབ་བྱེད་དྲུག་པ།
161
པ་གྱིས་ཞེས་གསུངས་ནས་མཁན་པོ་རྒྱ་ནག་ཏུ་བཞུད།” ཅེས་དང་། ཡང་འགོས་
ལོའི་དེབ་སྔོན་དུ་དེ་ལྟར་གསུངས་འདུག་པ་སོགས་འདིར་ཡིག་ཚོགས་ལ་འཇིགས་
ཏེ་མ་བྲིས་ཀྱང་དེ ར་གཟིགས་ན་ཁོ་བོ་ལ་ལུང་དང་རིགས་པའི་རྒྱབ་ལྗོངས་ཡང་དག་
པ་ཞིག་ཡོད་པར་རྟོགས་ངེས་ཡིན།
རིགས་པས་དཔྱད་ན་ནང་ཆོས་དེ་སྲིད་སྐྱོང་མཐོ་རིམ་མི་སྣས་གུས་བཀུར་གྱི་
ཡུལ་དུ་བཟུང་བ་ནི་བོད་རྒྱལ་ཉེར་བདུན་པ་ནས་དབུ་བརྙེས་ཤིང་ཆོས་རྒྱལ་སྲོང་བཙན་
སྒམ་པོས་སྲོལ་བཏོད། ཁྲི་སྲོང་ལྡེ་བཙན་ནས་དར་རྒྱས་སུ་བཏང་བ་ཡིན་གྱི་གང་ཟག་
སྒེར་ངོས་ནས་མཆོད་སྲོལ་དང། སྤྱིར་བོད་ཡུལ་དུ་ནང་ཆོས་ནི་གྲི་གུམ་བཙན་པོའི་
སྐབས་ནས་དར་ཡོད་ཅེས་བཤད་ན་མི་འགྲིག་པ་ཡེ་ནས་མེད་པར་སེམས། གང་ཡིན་
ཞེ་ན། སྐབས་དེར་རྒྱ་གར་དང་ཏ་ཟིག་ཡུལ་ལ་འབྲེལ་བ་ཡོད་པར་མ་ཟད་ཁ་ཆེའི་
ཡུལ་ཞིག་ལའང་དམག་འཁྲུག་བྱས་ཡོད་པ་སོགས་ལ་དཔག་ན་སྐབས་དེ་དུས་ནས་ཕྱི་
འབྲེལ་གང་འཚམ་ཡོད་པ་དང་། ད་དུང་སྲོང་བཙན་ཡར་སྔོན་དུ་རྒྱ་དཀར་དང་བལ་
བོ་སོགས་ཀྱི་ཡི་གེ་ཤེས་མཁན་མང་དུ་ཡོད་པ་མ་ཎི་བཀའ་འབུམ་དང་བཀའ་ཆེམས་
ཀ་ཁོལ་མ་སོགས་སུ་ཧ་ཅང་གསལ་པོར་འདུག དེར་བརྟེན་ནང་ཆོས་ཧ་ཅང་དར་སོ་
ཆེ་བ་རྒྱ་གར་སོགས་བརྒྱུད་བོད་ནང་ལའང་ནང་ཆོས་དར་མེད་པ་མ་ཡིན། ཡིན་ནའང་
སྐབས་དེ་དུས་དར་ཡོད་ཅེས་པའི་ནང་ཆོས་ནི་སྐུ་གསུང་ཐུགས་རྟེན་ལ་མཆོད་སྲོལ་
ཙམ་དང་ཐེག་དམན་གྱི་ཆོས་ཡིན་པ་འདྲ། རང་ལུགས་སུ་བཙན་པོ་ཁྲི་སྲོང་བཙན་
གྱིས་ནང་འདྲེ ན་དང་དར་ཁྱབ་ཏུ་བཏང་བའི་ཆོས་ལུགས་དེ་ནི་ཐེག་པ་ཆེན་པོའི་ཆོས་
ཡིན་པ་དང་། མ་ཟད་སྐབས་དེ་ནས་བོད་དུ་རབ་བྱུང་གི་སྡེ་ཡང་ཡོད་པར་འདོད་
དེ༔ སྐབས་དེར་བོད་བཙན་པོའི་རྒྱལ་ཁབ་ཆེན་པོ་ནི་ནང་ཆོས་ཆེས་དར་ཁྱབ་ཆེ་བའི་
རྒྱ་དཀར་ནག་དང་བལ་ཡུལ། ལི་ཡུལ་སོགས་ལ་ཧ་ཅང་འབྲེལ་བ་ཆེ་ཞིང་། དེ་དག་



162
སྲོང་བཙན་ལོ་རྒྱུས་ཞིབ་འཇུག
གི་རིག་གནས་དང་ལག་རྩལ་ནང་འདྲེན་བྱེད་པའི་འཕེལ་ལམ་ངེས་ཅན་ཞིག་ཏུ་སླེབས་
ཡོད། ལྷག་ཏུ་ལོ་རྒྱུས་ཀྱི་དོན་སྙིང་ཧ་ཅང་ཆེ་བའི་ནང་པའི་སྐུ་གསུང་ཐུགས་རྟེན་
རྩ་ཆེན་ཁག་ནང་འདྲེན་དང་། གཙུག་ལག་ཁང་མང་པོ་གསར་དུ་བཞེངས་པ། ཐེག་
ཆེན་གྱི་ཆོས་མང་པོ་ཞིག་བོད་བསྒྱུར་བྱེད་བཞིན་པའི་སྐབས་ཤིག་རེད། དེ་བས་ཀྱང་
རྒྱ་ནག་དང་བལ་བོ་སོགས་ཀྱི་ནང་པའི་མཁས་ཆེན་མང་པོ་གདན་འདྲེན་དང་། ལི་ཡུལ་
སོགས་སུ་བོད་དུ་བཙན་པོ་འཕགས་པ་སྤྱན་རས་གཟིགས་ཀྱི་སྤྲུལ་པ་ཞིག་བྱོན་ཡོད་པས་
གྲགས་པ་ཆེ་བ། ལི་ཡུལ་གྱི་དགེ་སློང་ཡང་བོད་ལ་མཇལ་སྐོར་དུ་ཡོང་བའི་ལོ་རྒྱུས།
དེ་བཞིན་ཁྲ་འབྲུག་ཏུ་སྤྲང་བན་ཞིག་དང་ལྷན་དུ་སྤྲུལ་བསྒྱུར་འགྲན་སྡུར་བྱས་ཤིང་། སླར་
བཙན་པོ་ཤིན་ཏུ་དགྱེས་པར་གྱུར་ནས་མཆོད་གནས་སུ་བཀུར་བའི་བྱུང་བ་དང་།
ཡང་ཁྲི་བཙུན་བོད་དུ་བྱོན་སྐབས་བལ་བོའི་རྒྱལ་པོའི་ཞལ་གདམས་སུ༑ “བུ་
ལ་ཡིག་ཚང་སློབ་ཅིང་དགེ་བ་དག་ལ་སྦྱར། །དཀོན་མཆོག་དབུ་འཕང་བསྟོད་ཅིང་
དད་དང་གུས་པ་བསྐྱེད། །ཆོས་འཁོར་གཙུག་ལག་བཞེངས་ཤིང་གནས་གྲལ་དགེ་འདུན་
ཚུགས། །སངས་རྒྱས་སྐུ་གཟུགས་བཞེངས་ཤིང་དམ་ཆོས་གཞུང་ཡང་བྲིས། །ཐོས་
བསམ་སྒོམ་པ་བྱ་ཞིང་དམ་ཆོས་ནང་དུ་སྤྱད། །དགེ་འདུན་བསྙེན་བཀུར་བྱ་ཞིང་དམ་
ཚིག་སྡོ མ་པ་སྲུངས།” །ཞེས་འཁོད་པ་དང༌། རྒྱ་ནག་ཏུ་རྒྱ་མོ་བཟའ་ཀོང་ཇོ་སྤྲོ་
བ་བསྐྱེད་པའི་མགུར་དུ། “རྒྱལ་པོའི་ཕོ་བྲང་ན། །མི་རྗེ་ལྷ་ཡི་མཛད། །སྲོང་བཙན་
སྒམ་པོ་དེ། །རིགས་གཟུགས་དཔལ་གྱིས་བརྗིད། །མཐོང་ན་ཡིད་སེམས་འཕྲོག །ཐུགས་
རྗེ་ཆེན་པོ་ལགས། །རྒྱལ་སྲིད་ཆོས་བཞིན་སྐྱོང་། འབངས་རྣམས་བཀའ་ལ་ཉན། རྒྱལ་
བློ ན་འཁོར་འབངས་རྣམས། །དགའ་སྐྱིད་གླུ་རུ་ལེན། །ཆོས་ཀྱི་ཉི་མ་ཤར། །དཔལ་
གྱི་སྒྲོན་མེ་བཏེགས།”།ཞེས་དང་། ལྡེ འུ་ཆོས་འབྱུང་རྒྱས་པར། ““ཆོས་བསྒྱུར་སྔ་
བ་ལ། མདོ་སྡེ་པདྨ་དཀར་པོ། དཀོན་མཆོག་སྤྲིན། གཟུངས་ཙིནྟ་མ་ཎི། ཏོག་



རབ་བྱེད་དྲུག་པ།
163
དང་གྲྭ་ལྔ་རྣམས་བསྒྱུར། དགེ་འདུན་དཀོན་མཆོག་གི་རྟེན་ཆོས་ཀྱི་སྡེ་ལ་ཉམས་སུ་
ལེན་པའི་གང་ཟག་ལ་མིང་མཁན་པོ་དང༌། ཇོ་བོར་སྣང་། བོད་བསླབ་གསུམ་ལ་
བཀོད། ལུང་རི གས་ཀྱི་ཆོས་མང་དུ་སྤེལ།” ཞེས་སོགས་བཀོད་པས་རང་ལུགས་
དེ་ལེགས་པར་སྒྲུབ་ཐུབ་པ་ཡིན།
ད་དུང་གཡུང་དྲུང་བོན་གྱི་ལོ་རྒྱུས་ལྟར་ན། “བཙན་པོ་འདིའི་རིང་ལ་རྒྱ་གར་
པ་ལ་ར་ཙའི་ཡུལ་ནས་ནས་དུན་ཙེ་བར་བུའི་མགོ་ཅན་གྱི་རྒྱ་གར་བུདྡྷ་དྷརྨའི་སྐད་རྣམས་
བསྒྱུར་”ཞེས་སྐབས་དེ་དུས་སུ་དམ་ཆོས་བོད་བསྒྱུར་བྱས་པར་བཤད་ཀྱངའགལ་བ་
མེད། རྒྱལ་རབས་གསལ་མེ་རུ། “སྐབས་དེར་ཐེག་པ་ཆེན་པོའི་ཆོས་བོད་དུ་གདན་
འདྲེན་པར་དགོངས་ཏེ”ཞེས་གསུངས་པ་ལའང་ཞིབ་ཏུ་བརྟགས་ན་དེའི་ཡར་སྔོན་
དུ་ཐེག་དམན་པའི་བསྟན་པ་བོད་དུ་དར་ཡོད་པའི་ཚུལ་ཡང་འདུག་པས་ཞིབ་ཏུ་དཔྱད་
ན་གྲུབ་འབྲས་མང་ཙམ་ཐོན་རྒྱུ་མེད་དམ་སྙམ་པས་དཔྱད་དགོས་སོ། ། །
ཡིན་ནའང་བཙན་པོ་སྲོང་བཙན་སྒམ་པོའི་དུས་སུ་མཛངས་བློན་བཞི་པ་ཐོན་
མི་སམ་བྷོ་ཊས་རྒྱ་གར་གྱི་ཕྱི་ནང་རིག་གཞུང་ལ་སློབ་སྦྱོང་དང་ཞིབ་འཇུག་གཏིང་
ཟབ་མཛད་དེ་ལོ་བདུན་པ་ནས་ཕྱིར་རང་ཡུལ་དུ་ལོག་ཅིང་། བོད་ཡིག་གི་གཟུགས་
བརྩམས་ཏེ་བཅུ་ཕྲག་ནོར་བུའི་བང་མཛོད་ཀྱི་སྒོ་འཕར་ཡངས་པོར་ཕྱེས། གོང་དུ་
སྨོས་པ་བཞིན་སྐབས་དེ་ནས་རང་ལ་ཡི་གེ་མེད་པ་ནས་ཡོད་པར་གྱུར་པ་དང། ཕྱིའི་
རྒྱལ་ཁབ་ཁག་ནས་མཐོང་ཆུང་གི་ཟོལ་གྱིས་སྐུལ་ལྕག་ཚད་མེད་བཏང་བ་དང་། སྔར་
ནས་ཡོད་པའི་གཉན་པོ་གསང་བ་ཡི་དོན་རྟོགས་དགོས་པ་ནི། “གདུང་རབས་ལྔ་པ་
ནས་འདིའི་གོ་དོན་རྟོགས་པར་འགྱུར””ཞེས་མེས་པོ་གོང་མ་རྣམས་ནས་འགན་འཁྲི་
རི་ལྟར་བཀལ་ཡོད་པ་སོགས་རྒྱུ་རྐྱེན་སྣ་མང་ཞིག་ལ་བརྟེན་ནས་ནང་ཆོས་བོད་བསྒྱུར་
བྱེད་དགོས་པའི་ལས་འགན་དེ་བཙན་པོ་སྲོང་བཙན་གྱི་ཕྲག་ནས་གཡོལ་ཐབས་མེད་



164
སྲོང་བཙན་ལོ་རྒྱུས་ཞིབ་འཇུག
|
པ་ཞིག་ཡིན། དེར་བརྟེན་ཁོང་གིས་ཀྱང་ཐོན་མི་སློབ་དཔོན་དུ་བཀུར་ནས་བོད་ཡིག་
དང་ནང་ཆོས་ལ་ཆེད་སྦྱོང་ལོ་ངོ་གསུམ་ཙམ་ལ་མཛད་པ་དང་། ནང་ཆོས་དར་སྤེལ་
གཏོང་བ་དང་རིག་གནས་གཞན་དག་ཀྱང་བོད་བསྒྱུར་བྱེད་དགོས་པའི་ལས་འགན་
སོགས་བློ ན་ཐོན་མི་ལ་བཀའ་སྐུལ་གནང་བར་མ་ཟད་བཀའ་ཁྲིམས་ཆེན་མོའི་ནང་
དུའང་ད་ནས་བཟུང་ཚང་མའི་ཡིག་ཀློག་སློབ་དགོས་པར་གཏན་ལ་ཕབ་པའི་མཐུས་
སློབ་དཔོན་དམ་པ་གང་གིས་རྨད་དུ་བྱུང་བའི་ཐབས་མཆོག་སྣ་ཚོགས་སྤྱད་ནས་བོད་
ཀྱི་ཆོས་དང་རིག་གཞུང་ཡར་རྒྱས་གོང་འཕེལ་དུ་གཏོང་གནང་མཛད།
，
བུ་
ལྟ་
EN
་
༡
༢༽ རིག་པའི་གཞུང་ལུགས་ལ་བརྟེན་ནས་སློབ་བུ་མང་དུ་
བསྐྱེད་སྲིང་མཛད་པ།
ཐོག་མར་སློབ་དཔོན་ཐོན་མི་སཾབྷོ་ཊ་རང་ཉིད་གནའ་བོའི་དུས་ཀྱི་ཆོས་དང་རིག་གཞུང་
གི་བསྟི་གནས་ཆེན་པོ་རྒྱ་གར་འཕགས་པའི་ཡུལ་དུ་ཕེབས་ནས་ཕྱི་ནང་གི་རིག་གཞུང་
དང་ལྟ་གྲུབ་ཁག་ལ་སློབ་སྦྱོང་མཐར་ཕྱིན་པར་མཛད་ནས་ཕྱིར་རང་ཡུལ་དུ་ལོག་ཅིང་
སྐུ་མཁར་མ་རུ ་ནས་བོད་ཡིག་གི །ཐུགས་བརྩམས། དེ་ནས་བཟུང་ཨ་ལོ་ཀ་ཡེ་ཤེས་
དཔལ་དང་། དྷརྨ་ཀོ་ཥ། ལྷ་ལུང་རྡོ་རྗེ་དཔལ་སོགས་དབུ་བྱས་ཏེ་བོད་རིགས་བློ་གསལ་
ཅན་རྣམས་ལ་བོད་ཡིག་སློབ་ཁྲིད་ཀྱི་ལས་གཞི་རྒྱ་ཆེ་ཙམ་ཞིག་བརྩམས་ཏེ་བོད་ཡིག་གི་
མཛད་འཕྲིན་ནམ་ཁྱབ་ཁོངས་ནི་ཉི་མ་རེ་རེ་ནས་དར་ཁྱབ་ཆེན་པོ་བྱུང་བ་དང་སྟབས་
བསྟུན་དེ་ནས་ལེགས་སྦྱར་གྱི་སྐད་ཡིག་ཀྱང་སློབ་ཁྲིད་གནང་བར་མ་ཟད། རྒྱལ་ཁབ་
གཞན་གྱི་ཆེད་མཁས་སློབ་དཔོན་གྲགས་ཅན་རེ་ཡང་སྤྱན་དྲངས། དེ་ནི་བོད་ཡིག་སློབ་
ཁྲིད་ཀྱི་རི མ་པ་ཚད་ངེས་ཅན་ཞིག་ལ་སླེབས་ཡོད་པའི་མཚོན་རྟོགས་ཁྱད་པར་པ་ཞིག་
དང༌། དེ་བཞིན་བོད་ཡིག་ཐོག་ནང་ཆོས་དང་སྨན་རྩིས་སོགས་བསྒྱུར་བསྐྲུན་བྱེད་



རབ་བྱེད་དྲུག་པ།
165
༣
，
རྒྱུའི་ལས་མགོ་བཟུང་བ་ཞིག་ཀྱང་རེད། སྐབས་དེར་ཁོང་གིས་སློབ་ཚོགས་རྣམས་བོད་
ཡིག་གི་ཚད་ངེས་ཅན་ཞིག་ལ་སླེབས་མེད་ན་ལེགས་སྦྱར་གྱི་སྐད་ཡིག་སློབ་ཁྲིད་དང་།
དེ་ཕབ་སྒྱུར་གྱི་ལས་མགོ་འཛིན་ཐུབ་པའི་གནས་བབ་ཅིག་ནམ་ཡང་ཡོང་ཐབས་མེད། དེས་
ན་སྐབས་དེར་ཁོང་གི་མཆན་བུ་དྷརྨ་ཀོ་ཥ་ལ་སོགས་སློབ་མའི་ཚོགས་ལ་བོད་ཡིག་སློབ་
ཁྲིད་ཀྱི་རྨང་གཞི་བརྟན་པོ་ཞིག་བཞག་ཡོད་པ་དཔག་ཐུབ་པ་དང་། དེ་བཞིན་སློབ་དཔོན་
ཁོང་གི་གཙུག་ལག་སློབ་གཉེར་གྱི་གྲྭ་དེ་ཉིད་ལམ་ལྷོང་ཡག་པོ་བྱུང་ཡོད་པར་མ་ཟད་
སློབ་གསོ་རིག་པའི་གནས་ཚད་ཧ་ཅང་ཚད་མཐོན་པོར་སོན་པའི་དུས་རིམ་ཞིག་ཡིན།
འདི་ནི་གངས་ཅན་རིག་པའི་གླིང་གི་ཤེས་རིག་གི་ཐོག་མའི་མ་ཡུམ་གཙོ་བོ་དེར་ཆགས་
ཡོད་ལ། བཙན་པོའི་སྲིད་གཞུང་གི་དམིགས་བསལ་སྲིད་བྱུས་ཆེན་པོ་དྲུག་གི་དང་པོ་
འདི་དེར་ཆགས་ཡོད་དེ། ཆོས་འབྱུང་མཁས་དགའ་རུ། ““སྒྲ་དང་ཡི་གེ་རིག་པའི་
གནས་རྣམས་ལ། །བོད་འབངས་གཟུང་ཕྱིར་སྤྲུལ་བའི་རྒྱལ་པོ་ཉིད། །ལོ་བཞིར་བསླབ་
སྦྱང་ནན་ཏན་མཛད་དོ་སྐད། །བློན་འབངས་ཀུན་ཀྱང་ཡི་གེ་འབྲི་ཀློག་དརོ། །ཐམས་
ཅད་བློ་གྲོས་པདྨོ་རབ་ཏུ་རྒྱས།” །ཞེས་པ་དང་། ཡང་དེར། “དེ ་ལྟར་སྤྲུལ་པའི་
ཆོས་ཀྱི་རྒྱལ་པོ་དེས། །ཡོན་ཏན་ཀུན་གྱི་གཞི་མ་འབྲི་ཀློག་གིས། །བོད་ཡུལ་རྨོངས་
པའི་མུན་པ་ཀུན་བསལ་ཏེ། །ཆོས་དང་སྲིད་ཀྱིས་རྒྱལ་ཁམས་བདེ་བར་མཛད”། །ཅེས་
འཁོད་པ་སོགས་ལ་དཔྱད་ཞིབ་བགྱིས་ན་བོད་མི་རིགས་ཀྱི་ཤེས་ཚད་ཡར་ཐོན་ངེས་ཅན་
ཞིག་བྱུང་ཡོད་པ་ཚོད་དཔག་བྱ་ཐུབ་བོ། །
T
༣༽ གཞུང་ལུགས་གསར་རྩོམ་དང་ཕབ་བསྒྱུར་མཛད་པ།
ཐོག་མར་སློབ་དཔོན་ཐོན་མི་སམ་བྷོ་ཊས་རྒྱ་གར་གྱི་སྒྲ་རིག་པའི་བསྟན་བཅོས་ཆེན་པོ་
བརྒྱད་དང་མཚུངས་པར་བསྟན་བཅོས་ཆེན་པོ་བརྒྱད་བརྩམས་པར་གྲགས་པ་ལྟར། ཡི་



166
སྲོང་བཙན་ལོ་རྒྱུས་ཞིབ་འཇུག
གེའི་རྣམ་འགྱུར་གྱི་བཟོ་བརྩམས། ཀ་མད་སུམ་ཅུར་བསྒྱུར་པ། སྡེབ་སྦྱོར་སྒྲིག་པའི་
གཞི་མ་ཐོན་མིའི་མདོ་རྫིའི་སྒྲ་མདོ། སྔགས་ཀྱི་བཀླག་ཐབས་མུན་སེལ་སྒྲོན་མེ། སུམ་
ཅུ་པ། རྟགས་ཀྱི་འཇུག་པ་ལ་སོགས་པ་དང་བཙན་པོ་ཁྲི་སྲོང་བཙན་ནས་མ་ཎི་བཀའ་
འབུམ་དང་བཀའ་ཆེན་ཀ་ཁོལ་མ་ལ་སོགས་པ་སྐབས་དེར་བརྩམས་ཆོས་ཕུལ་དུ་བྱུང་
བ་མང་པོ་བྱུང་བ་དང་། རྒྱལ་ཁབ་གཞན་གྱི་སྐད་རིགས་ནས་བོད་བསྒྱུར་ཞུས་པའི་སྐོར་
ནི༑ སློབ་དཔོན་ཐོན་མིས་སྤྱན་རས་གཟིགས་ཀྱི་མདོ་རྒྱུད་ཉེར་གཅིག་བསྒྱུར་པ་ནི། ༡
ཟ་མ་ཏོག་བཀོད་པ། ༢ ཕྱག་སྟོང་སྤྱན་སྟོང་གི་གཟུངས། ༣ པདྨའི་སྙིང་པོའི་མདོ།
༤ ཞལ་བཅུ་གཅིག་པའི་མདོ། ༥ བཅུ་གཅིག་པའི་ཞལ་གྱི་གཟུངས། པ དོན་ཡོད་
ཞགས་པ། ༧ དོན་ཡོད་ཞགས་པ་ཕྱི་མ། ༨ པདྨ་མཆོག ༩ དབང་བསྒྱུར་འཁོར་ལོ།
༡༠ ཆོ་ག་སྔགས་ཀྱི་རྒྱུད། ༡༡ ཡིད་བཞིན་ནོར་བུའི་གཟུངས། ༡༢ སྙིང་རྗེ་ཆེན་པོ་མི་
བཤོལ་བ། ༡༣ འོད་ཟེར་རྣམ་བཀོད། ༡༤ པདྨ་ཅོད་པན་གྱི་རྒྱུད། ༡༥ ཡི་གེ་དྲུག་པའི་
མདོ། ༡༦ དམ་ཆོས་པད་དཀར། ༡༧ པུཎ་ཌ་རི་ཀའི་མདོ། ༡༨ ཆུ་ཀླུང་སྣ་ཚོགས་
པའི་མདོ། ༡༩ སྣང་བ་རོལ་པའི་མདོ། ༢༠ མཚན་བརྒྱད་རྩ་བརྒྱད་པ། ༢༡ མཚན་
རབ་ཡོངས་སུ་བསྟན་པའི་མདོ་སྟེ་ཉེར་གཅིག་གོ། གཞན་ཡང་འདུས་པ་རིན་པོ་ཆེའི་
ཏོག་གི་གཟུངས། ཟླ་བ་སྒྲོན་མའི་མདོ། མདོ་སྡེ་དཀོན་མཆོག་སྤྲིན། དམ་པ་ཏོག་དཀར་
གྱི་མདོ། དགེ་བ་བཅུའི་མདོ། ཤེར་ཕྱིན་སྟོང་ཕྲག་བརྒྱ་པ་སོགས་དང། སྔར་གྱི་གཉན་
པོ་གསང་བའི་གྲས་ནས་མདོ་སྡེ་ཟ་མ་ཏོག དཔང་སྐོང་ཕྱག་བརྒྱ་པ། ཙིཏྟ་མ་ཎིའི་གཟུངས།
མདོ་སྡེ་ལས་རྣམ་འབྱེད་སོགས་བསྒྱུར་ཅེས་གྲགས། །
གསོ་རིག་གི་སྐོར་ལ། འཕགས་ཡུལ་གྱི་སྨན་པ་བྷ་ར་དྷ་ཛ་དང་ཏ་ཟིག་གི་སྨན་
པ་ག་ལེ་ནོ། རྒྱ་ནག་གི་སྨན་པ་ཧན་ཝན་དེ་བཙན་བོད་ཡུལ་དུ་གདན་ཞུས་མཛད་ནས་
བོད་ཕྲུག་བློ་གསལ་ཅན་རྣམས་ལ་སྨན་དཔྱད་ཆེན་མོ་བསླབས་པ་དང་། སྨན་པ་དེ་



རབ་བྱེད་དྲུག་པ།
167
གསུམ་གྱིས་ཀྱང་བཀའ་གྲོས་མཛད་དེ་མི་འཇིགས་མཚོན་ཆ་ཞེས་པ་བམ་པོ་བདུན་ཡོད་
པ་ཞིག་བརྩམས་ཏེ་སྲོང་བཙན་ལ་ཕུལ། དེར་བཙན་པོ་ཧ་ཅང་ཐུགས་མཉེས་ནས་བློ་
གཙིགས་བཅུ་གཉིས་ཞེས་པའི་ཆེད་བསྟོད་དང་འཚོ་བྱེད་སྨན་པ་ཞེས་པའི་མཚན་སྙན་
བཀའ་ཁྱབ་གནང་། གཞན་ཡང་ཀོང་ཇོ་བོད་དུ་ཕེབས་དུས་སྨན་རིག་དཔེ་དེབ་ཕོན་
ཆེན་ཞིག་བསྣམས་ཡོད་པ་དེ་ལོ་ཙཱ་བ་མཁས་པ་པཎྜིཏ་དྷརྨ་ཀོ་ཥ་དང་རྒྱ་ནག་གི་ལོ་
ཙཱ་བ་མཧཱ་དེ་ཝ་གཉིས་ཀྱིས་སྨན་དཔྱད་ཆེན་མོ་ཞེས་པ་བོད་ཡིག་ཏུ་བསྒྱུར་ཅེས་སྨན་
རྩིས་ཀྱི་སློབ་དཔོན་ཆེན་མོ་མཁྱེན་རབ་ནོར་བུ་མཆོག་གི་ཞལ་ནས་གསུངས་པ་དངོས་
སུ་སྨན་རམས་པ་བྱམས་པ་འཕྲིན་ལས་ཀྱིས་ཕབ་འདུག་པ་འདིར་བཀོད་པ་ཡིན།
གནམ་རིག་སྐར་རྩིས་ཀྱི་སྐོར་ལ། རྒྱ་བཟའ་ཀོང་ཇོས་བསྣམས་ཡོང་བའི་གབ་
རྩེ་སུམ་བརྒྱ་དྲུག་ཅུ། སྤོར་ཐང་བརྒྱད་ཅུ། འབྱུང་བ་ཀུན་འདུས། རྒྱུད་གབ་པ་
གནད་ཟེར། རིན་ཆེན་སྤུངས་པ། སྡོང་བ་ཀུན་འདུས། ཧོང་ལེ་བརྩི་སྟངས་སོགས་
ཀྱིས་བོད་རིག་པའི་སྐར་རྩིས་རིག་པ་དར་ཁྱབ་དང་འཕེལ་རྒྱས་སུ་གཏོང་བར་བྱས་
རྗེས་མི་དམན་པ་རེ་བཞག་ཡོད་པར་མ་ཟད་བཙན་པོས་ཐུགས་བཀོད་ལྟར། ཡེ་ཤེས་
རྒྱལ་བ་དང་གཙང་གཡུ་བཞེས། འབྲོ་གཉེར་བརྟན་པ། ར་བླ་ཆེན་བཞི་བོད་ཆེན་
པོའི་རྒྱལ་ཁབ་ཀྱི་ཁྱིམ་མཚེས་རྒྱ་ནག་ལ་སྐར་རྩིས་སོགས་ཆེད་དུ་སློབ་གཉེར་ལ་བཏང་
བ་དང་། ཁོང་རྣམས་ཀྱིས་ཀྱང་རྩིས་ཀྱི་གཞུང་ལུགས་རྒྱུད་སྡེ ་དགུ་དང༌། འགྲེལ་
པ་གསུམ། གབ་རྩེ་བཅོ་ལྔ་རྣམས་བོད་བསྒྱུར་ཞུས་རིགས་བཻ་དཀར་ནང་དུ་གསལ།
སྤྱིར་བཏང་ཡིན་ན་བོད་རྒྱལ་ཐོག་མ་གཉའ་ཁྲི་བཙན་པོའི་སྐབས་སུ་བོད་ཤེས་
པ་མཁན་བཅུ་གཉིས་བྱུང་ཡོད་པ་དེའི་ནང་གསེས་སྐོར་ཤེས་རྩིས་མཁན་ཞེས་པ་དེ་
ནས་གནམ་རིག་སྐར་རྩིས་ཀྱི་སྐོར་ལ་མཁས་པ་ཞིག་ཡིན་ཚོད། ཁོང་གིས་སྐར་མའི་
གཟུགས་དབྱིབས་ལ་བརྟེན་ནས་རྒྱུ་སྐར་ཉེར་བརྒྱད་ལ་ཁོ་རང་ཁྱད་ཆོས་གཞིར་བཟུང་



168
སྲོང་བཙན་ལོ་རྒྱུས་ཞིབ་འཇུག
སྟེ་མིང་འདོགས་མཛད་པ་དང་དུས་བཞིའི་འགྱུར་ལྡོ ག་ལ་ཞིབ་འཇུག་ཟབ་ནན་བྱས་
ཏེ་ཞིང་འབྲོག་གི་ཐོན་སྐྱེད་བྱེད་སྟངས་ལ་མཛུབ་ཁྲིད་དང་ལོ་རྗེས་མའི་ཆར་ཆུ་དང།
གནམ་གཤིས། སད་སེར། ཐན་ཞོད་སོགས་ཉི་ཟླ་གཟའ་སྐར་གྱི་འཁོར་འགྲོས་ལ་
གཞིགས་ཏེ་འཁྲུལ་མེད་གསལ་འདོན་བྱེད་ཀྱིན་ཡོད། གཞན་ཡང་རྒྱལ་རབས་དགུ་
པ་བཙན་པོ་པུ་དེ་གུང་རྒྱལ་གྱི་རིང་ལ་བོད་ལྗོངས་ལྷོ་ཁའི་ས་ཁུལ་དུ་རྒན་མོ་བལ་མ་
ཞེས་པ་ཞིག་བྱུང་བ་དེ ས་ཟླ་བའི་གཟུགས་དབྱིབས་བརྟགས་ནས་ཟླ་ཞག་དང་དུས་བཞི་
བརྩི་བའི་ཟླ་རྩིས་སྲོལ་གཏོད། འོན་ཀྱང་དེ་དངོས་ཡོད་དུས་བཞི་དང་ཏག་ཏག་མ་
འཕྲོད་པར་བརྟེན་ཉི་མའི་གྲིབ་གཟུགས་ལ་བརྟེན་ནས་ཉི་མ་བྱང་བགྲོད་དང་ལྷོ་བགྲོད།
དཔྱིད་མཉམ་དང་སྟོན་མཉམ། དགུན་ཉི་ལྡོ ག་དང་དབྱར་ཉི་ལྡོ ག་བཅོས་ཀྱི་ཆོས་
ཉིད་ཤེས་རྟོགས་བྱུང་སྟེ་ཉིན་རྩིས་དང་ཟླ་རྩིས་ཟུང་འབྲེལ་གྱི་སྐར་རྩིས་བྱུང་། དེ་
དོན་རྒྱས་པ་དུང་དཀར་རིན་པོ་ཆེའི་གསུང་ན་གསལ་བ་དང་རྒྱལ་རབས་སུམ་ཅུ་པ་
གནམ་རི་སྲོང་བཙན་གྱི་དུས་སུ་བོད་ཀྱི་གནམ་རིག་སྐར་རྩིས་དེ་སྔར་ལས་ལྷག་པའི་
ཡར་ཐོན་གྱི་རང་ང་ཞིན་དང་རྣམ་པ་ཕུན་སུམ་ཇེ་ཚོགས་སུ་གཏོང་ཆེད་ཁྱིམ་མཚེས་
རྒྱ་ནག་ཏུ་སྐར་རྩིས་རིག་པ་སློབ་གཉེར་དུ་བཏང་ཡོད་འདུག།
གསོ་རིག་གི་ཐད་ལའང་ཕྱི་ལོའི་སྔོན་གྱི་ལོ་སྟོང་ཕྲག་ཁ་ཤས་ཀྱི་རིང་ནས་ཁྲག་
གཅོད་པ་དང་རྨ་བཅོས་པ། དུག་ལ་སྐྱུར་གྱིས་མགོ་གནོན་པ་སོགས་ཤེས་རྟོགས་བྱུང་
སྟེ་རིམ་གྱིས་བརྟག་དཔྱད་དང་ཉམས་མྱོང་ལ་བརྟེན་ནས་སྤྱི་ཚོགས་སུ་དུག་དང་སྨན་
ཞེས་ཐ་སྙད་དེ་ཁྱབ་བརྡལ་དུ་ཕྱིན་པ་དང་ལྷན་དུ་སྨན་བཅོས་ཀྱི་རིམ་པའང་ཅུང་ཆ་
ཚང་བའི་རྣམ་པ་འདྲ་ཞིག་ལག་ལེན་བཀོལ་བདེ ་ཙམ་ཆགས་ཡོད།
དུས་ཕྱིས་རྒྱལ་པོ་གཉའ་ཁྲི་བཙན་པོའི་དུས་སུ་བོན་ཤེས་པ་མཁན་བཅུ་གཉིས་
བྱུང་བ་ལས་ཕན་ཤེས་སྨན་དཔྱད་ཞེས་པ་ནི་དུས་སྐབས་དེར་གསོ་བ་རིག་པའི་སྐོར་



རབ་བྱེད་དྲུག་པ།
169
ལ་མཁས་པ་སྐད་གྲགས་ཅན་ཞིག་ཡིན་པ་དང་། དེ་ནས་རྒྱལ་པོ་རིམ་པར་བརྒྱུད་དེ་
སྐུ་བོན་ཞེས་པ་ཞིག་བྱུང་ཡོད་ཀྱང་ཁོ་ཚོའི་སྐབས་དེ ར་བཙན་པོའི་སྐུའི་བླ་སྨན་དང་
ལུང་བསྟན་དེ་འདྲ་ཞུ་ཡུལ་གཙོ་བོ་ཞིག་རེད། དུས་སྐབས་དེ་དག་ཏུ་སྐྱེ་དངོས་ཀྱི་
སྨན་སྣ་དང་སྲོག་ཆགས་ལས་བྱུང་བའི་སྨན་སྣ་གཏེར་ཁའི་རིགས་ལས་བྱུང་བའི་སྨན་
སོགས་སྨན་སྣ་རིགས་མི་འདྲ་བ་གྲངས་མེད་ངོས་འཛིན་ཐུབ་པ་བྱུང་སྟེ་ནད་རིགས་
བཅོས་སྟངས་ཀྱི་ལག་ལེན་དར་རྒྱས་སུ་ཕྱིན་པའི་སྒོ་དང་བསྟུན། རྒྱལ་རབས་ཉེར་
བདུན་པ་ལྷ་ཐོ་ཐོ་རི་སྙན་བཙན་གྱི་དུས་ཉིད་ན་རྒྱ་གར་སྨན་པ་དགའ་བྱེད་བི་བྱི་དགའ་
བྱེད་དང་རྒྱའི་དགའ་ལྷ་མཛེས་གཉིས་བོད་ཡུལ་དུ་ཕེབས་ཏེ་སྨན་བཅོས་ཀྱི་སྐོར་ལ་
མཚན་སྙན་རབ་ཏུ་གྲགས་པ་ན། བཙན་པོས་ཀྱང་ཕོ་བྲང་དུ་སྤྱན་དྲངས་ཏེ་བསྙེན་བཀུར་
མཛད་ཅིང་མཐར་བཙན་པོ་ཁོང་ཐུགས་ཡིད་ཧ་ཅང་ཚིམ་པའི་ངང་ལག་རྩལ་དེ་རིགས་
མུ་མཐུད་དུ་བོད་མི་མང་ལ་དར་ཁྱབ་ཏུ་གཏོང་ཆེད་སྲས་མོ་ཡིད་ཀྱི་རོལ་ཆ་བཙུན་
མོར་ཕུལ་པ་དང་། དེ་ལ་དུང་གི་ཐོར་ཅོག་ཅན་ཞེས་བྱ་བ་ཞིག་འཁྲུངས་དུས་སུ་སྨན་
བཅོས་དྲོད་ཀྱིས་ནད་ཚ་གྲང་བསལ་བ་དང༌། སྤྱོད་ལམ་དྲག་དལ་གྱིས་འཁྲུག་མ་འཁྲུག་
གི་དབྱེ་བ་བྱུང་བ་ནས་གསོ་དཔྱད་ཉི་མའི་འོད་ཟེར་ནས་གསུངས་ཡོད་པ་སྨན་རམས་
པ་བྱམས་པ་འཕྲིན་ལས་ནས་གསུངས། སྟག་རི་སྙན་གཟིགས་ཀྱི་དུས་སྐབས་སུ་འ་
ཞའི་སྨན་པ་མཁས་ཅན་ཞིག་བྱུང་སྟེ་ཁོང་ཉིད་ཀྱི་སྤྱན་གསེར་ཐུར་གྱིས་ཕྱེས་ནས་བསྙུན་
མེད་མཛད་པར་གྲགས་པ་དང་། དེའི་སྲས་གནམ་རི་སྲོང་བཙན་གྱི་སྐབས་སུ་རྒྱ་ནག་
ཏུ་གསོ་དཔྱད་མཁས་པ་གདན་འདྲེན་དང་སློབ་མ་མང་པོ་བཏང་ནས་གསོ་རིག་ལག་རྩལ་
དར་རྒྱས་སུ་བཏང་བ་སོགས་གནའ་རབས་ཀྱི་ལོ་རྒྱུས་ཁག་ན་གསལ་པོར་འདུག
ཡིན་ནའང་བཙན་པོ་སྲོང་བཙན་སྒམ་པོས་དེ་ཙམ་གྱིས་ཐུགས་ཡིད་ཚིམས་པར་
མ་མཛད་པར་བོད་ཡིག་གསར་བཟོ་དང་། དེའི་དགོས་པ་མངོན་འགྱུར་བྱེད་ཆེད་



170
སྲོང་བཙན་ལོ་རྒྱུས་ཞིབ་འཇུག
དུ་ཕྱིའི་རྒྱལ་ཁབ་མི་འདྲ་བ་ཁག་ནས་གནད་ཡོད་མཁས་ཆེན་དམ་པ་མང་པོ་སྤྱན་འདྲེན་
དང༌། ལོ་ཙཱ་བ་མཁས་པའི་རྣམ་དཔྱོད་དང་བློ་སྟོབས་རྨད་དུ་བྱུང་བར་བརྟེན་སྔར་
ཡོད་ཀྱི་རིག་གནས་རྒྱུད་འཛིན་དང་ཕྱིའི་རིག་གནས་གསར་པའི་ལེགས་ཆ་བསྡུ་ལེན་
མཛད་དེ་བོད་ཁ་བ་གངས་ཅན་པའི་ཡུལ་དུ་ཤེས་རིག་གི་འོད་སྣང་སྔར་ལས་ལྷག་པའི་
རྒྱས་སྤྲོས་དང་གཟི་བརྗིད་ཀྱིས་ཁེངས་པར་མཛད། སྐབས་དེར་སློབ་སྦྱོང་བྱེད་སྟངས་
ཀྱི་རིམ་པ་ནི་བོད་རང་ཉིད་ཀྱི་རིག་གནས་ནི་རང་རིགས་ཀྱི་མཁས་པ་དུ་མ་ལུས་ངག་
ཡིད་གསུམ་གྱིས་བསྙེན་བཀུར་བྱས་ཏེ་སློབ་སྦྱོང་གནང་བ་དང། ༡ རྒྱལ་ཁབ་གཞན་
གྱི་རིག་གནས་ནི་ཡུལ་དེ་ཉིད་ཀྱི་མཁས་གྲུབ་དམ་པ་རྣམས་རིན་པོ་ཆེ་གསེར་དངུལ་
སོགས་ཀྱིས་མགུ་བར་བྱས་ནས་ཚུར་གདན་འདྲེན་པ་དང་། (རྒྱ་གར་གྱི་མཁས་པ་
ཀུ་ས་ར་དང་། བྲམ་ཟེ་ཤང་ཀ་ར། ཁ་ཆེ་ཏ་ནུ་དང་གྷ་ནུ་ཏ། བལ་ལོ་ཤཱི་ལ་མགྲདུ།
རྒྱ་ནག་ཧྭ་ཤང་མ་ཧཱ་དེ་བ།） བི་རོའི་རྣམ་ཐར་འདྲ་འབག་མ་ཆེན་མོ་རུ། སློབ་
དཔོན་ལི་བྱིན་ཀ་ར་བོད་དུ་གདན་དྲངས་པར་བཤད་པ་སོགས་ཧ་ཅང་བདེན་ཆ་ཆེ་བར་
འདུག་སྙམ་པས་བློ་ལྡན་རྣམས་ཀྱིས་དཔྱད་དགོས། ༢ ཡུལ་གཞན་དུ་གྲགས་པ་
ཆེ་བའི་པཎྜིཏ་རྣམས་ཀྱི་སར་ཕར་སློབ་སྦྱོང་དུ་འགྲོ་སྲོལ་དར་ཁྱབ་ཆེ་བ་དང་། ༣ དེ་
ལྟར་སློབ་སྦྱོང་གནང་མཛད་མཁན་སུ་ཞིག་ཡིན་ནའང་གཞན་གྱི་གཞུང་ལུགས་ཚུར་
བསྒྱུར་པའམ་ཡང་ན་རང་ཉིད་ཀྱིས་གསར་རྩོམ་བྱེད་དགོས་པ་ནི་སྐབས་དེར་སློབ་
གཉེར་པ་ཚོའི་གོམས་གཤིས་ཤིག་གམ་ལས་འགན་ལྟ་བུ་ཞིག་ཏུ་ཆ་འཇོག་བྱེད་ཀྱི་ཡོད་
སྙམ། (སྐབས་དེར་རྒྱ་གར་གྱི་སློབ་དཔོན་ཀུ་ས་རའི་ཡོན་བདག་བལ་བཟའ་ཁྲི་བཙུན་
དང༌། ལོ་ཙཱ་བ་ཐོན་མིས་གནང་། བྲམ་ཟེ་ཤང་ཀ་རའི་ཡོན་བདག་རྒྱལ་པོ་དང་།
ལོ་ཙཱ་བ་དྷརྨ་ཀོ་ཥས་གནང་། རྒྱ་ནག་ཧྭ་ཤང་གི་ཡོན་བདག་རྒྱ་བཟའ་ཀོང་ཇོ་དང་། ལོ་
ཙཱ་བ་ལྷ་ལུང་དཔལ་གྱི་རྡོ་རྗེས་གནང་། བལ་བོ་དང་ཁ་ཆེའི་ཡོན་བདག་བལ་བཟའ་



རབ་བྱེད་དྲུག་པ།
171
ཁྲི་བཙུན་དང༌། ལོ་ཙཱ་བ་ཡང་ཁྲི་བཙུན་རང་དང་ཐོན་མིས་གནང་། དེ་བཞིན་རྒྱལ་
པོའི་བཀའ་བཞིན་དུ་ཀུ་ས་རས་མངོན་པའི་སྡེ་དང་ཕ་རོལ་ཏུ་ཕྱིན་པའི་སྐོར་བསྒྱུར།
བལ་བོས་སློབ་དཔོན་སོགས་ཀྱིས་མདོ་སྡེའི་སྡེ་དང་། ཕལ་ཆེན། སྤྱན་རས་གཟིགས་
ཀྱི་མདོ་རྒྱུད་རྣམས་བསྒྱུར། བྲམ་ཟེ་ཤང་ཀ་རས་འདུལ་བའི་སྡེ་དང་ཀྲི་ཡའི་མདོ་
རྒྱུད་རྣམས་བསྒྱུར། རྒྱ་ནག་གི་མཁན་པོས་སྨན་དང་དཔྱད་ལ་སོགས་པ་བསྒྱུར།）
དེ་བཞིན་ཆོས་འབྱུང་མཁས་དགའ་རུ། ·་ཤར་ཕྱོགས་རྒྱ་དང་མི་ཉག་ནས། །བཟོ་
དང་རྩིས་ཀྱི་དཔེ་རྣམས་ལེན། །ལྷོ་ཕྱོགས་དཀར་པོའི་རྒྱ་གར་ནས། །དམ་པའི་ཆོས་
ཀྱི་སྒྲ་རྣམས་བསྒྱུར། །ནུབ་ཕྱོགས་སོག་པོ་བལ་བོ་ནས། །ཟས་ནོར་ལོངས་སྤྱོད་གཏེར་
ཁ་འབྱེད། །བྱང་ཕྱོགས་ཧོར་དང་ཡུ་གུར་ནས། །ཁྲིམས་དང་ལས་ཀྱི་དཔེ་རྣམས་
ལེན།” །ཞེས་འཁོད་པ་ལྟར་ཡུལ་སོ་སོ་ནས་ཆོས་ལུགས་དང་རིགས་གཞུང་མང་
དུ་གདན་དྲངས་པར་གསལ་ལོ། །
༤༽ ཆོས་ཁྲིམས་གཏན་ལ་ཕབ་ཅིང་གཙུག་ལག་ཁང་བཟོ་བསྐྲུན་གྱིས་
ནང་ཆོས་དར་སྤེལ་དུ་བཏང་བ། །
བཙན་པོ་སྲོང་བཙན་སྒམ་པོས་ཁྱིམ་མཚེས་རྒྱ་བལ་གཉིས་ལ་གཉེན་འབྲེལ་བཟུང་བ་དེ་
བོད་ལ་ནང་ཆོས་དར་སྤེལ་དུ་གཏོང་རྒྱུའི་ཆེད་ཡིན་ཞེས་གོང་དུ་སྨོས་པ་ལྟར་ལོ་རྒྱུས་
སྨྲ་བ་འགའ་རེ་མཆིས་ཀྱང་། དེ་ཁོ་ནའི་ཆེད་མ་ཡིན་པ་ནི་ཁོ་བོས་གོང་དུ་སྨྲས་ཟིན་པ་
ལྟར་ལགས་ཀྱང་། གཉེན་འབྲེལ་དེ ས་ནང་ཆོས་དར་སྤེལ་དུ་གཏོང་བ་ལ་སྐུལ་འདེད་
མི་དམན་པ་ཞིག་བྱས་ཡོད་པ་ནི་དངོས་ཡོད་གནས་ཚུལ་རེད། དེ་ཡང་བལ་བཟའ་ཁྲི་
བཙུན་གྱིས་སྟོན་པ་བཅོམ་ལྡན་འདས་དགུང་ལོ་བརྒྱད་པའི་ཚད་གཅིག་དང་། བྱམས་
པ་ཆོས་འཁོར་མ། ཙན་དན་སྒྲོལ་མ། བིཌཱརྱའི་ལྷུང་བཟེད་ལ་སོགས་པ་སྤྱན་དྲངས་



172
སྲོང་བཙན་ལོ་རྒྱུས་ཞིབ་འཇུག
པ་དང་། རྒྱ་བཟའ་ཀོང་ཇོས་ཀྱང་ཇོ་བོ་ཤཱཀྱ་མུ་ནེ་སོགས་མཆོད་པའི་རྟེ ན་སྣ་ཚོགས་
པ་གདན་དྲངས་པར་མ་ཟད་ལྷ་རྟེན་དེ་རྣམས་ལ་མཆོད་པ་བྱེད་ཡུལ་གྱི་གཙུག་ལག་ཁང་
བཟོ་བསྐྲུན་བྱེད་དགོས་པར་དགོངས་སྐོར་ཞུས་པ་ལ་བཙན་པོས་ཀྱང་བླ་ནས་ཇི་ལྟར་
མོས་པ་བཞིན་དུ་བགྱི་བར་བསྔགས་བརྗོད་དང་མཐུན་རྐྱེན་སྦྱར།
དེ་འཕྲལ་སྐྱིད་ཤོད་རྒྱ་སྟག་ར་མོ་ཆེ་དང་ར་ས་འཁྲུལ་སྣང་གི་གཙུག་ལག་ཁང་དང་
ས་གནས་གཞན་དག་ཏུ་མཐའ་འདུལ་བཞི་དང་ཡང་འདུལ་བཞི། ལྷ་ཁང་བརྒྱད་རྩ་བརྒྱད་
བཞེངས་པར་གྲགས། (ལྷ་ཁང་དེ་དག་གི་ལོ་རྒྱུས་མདོར་བསྡུས་ཙམ་འོག་ཏུ་གསལ།）
སྐབས་དེར་བོད་ལ་ལྷ་ཁང་དེ་དག་ནི་བཙན་པོ་དབུ་བཞུགས་ཀྱིས་སྐྱབས་འགྲོ་
དང་བསྙེན་བཀུར་གྱི་ཡུལ་དུ་བཟུང་སྟེ། སངས་རྒྱས་ཤཱཀྱ་མུ་ནེ་ཚེ་འདི་གནས་སྐབས་
དང་མཐར་ཐུག་གི་སྐྱབས་གནས་ཡང་དག་ཏུ་ཁས་ལེན་བཞིན་ཡོད་པ་དང་།
གཞན་བཙན་པོས་ཁྲིམས་ཡིག་ཆེན་པོ་དྲུག་མཛད་པའི་ནང་ལྷ་ཆོས་དགེ་བ་བཅུ་
དང་མི་ཆོས་གཙང་མ་བཅུ་དྲུག་སོགས་གཏན་འབེབས་བྱས་པར་བརྟེན་བོད་འབངས་
རྣམས་ཀྱིས་དཀོན་མཆོག་ལ་ཡིད་ཆེས་དང་ལས་འབྲས་ཀྱི་རིམ་པ་ནི་སྲོག་ལྟར་གཅེས་
པར་འཛིན་པ་སོགས་ནང་བསམ་བློ་ལའང་ནང་ཆོས་ཀྱིས་བསྒྱུར་བཅོས་ངེས་ཅན་ཞིག་
ཐེབས་ཡོད། དེས་ན་དུས་སྐབས་དེ ་ཉིད་དུ་བལ་བཟའ་ཁྲི་བཙུན་དང་རྒྱ་མོ་བཟའ་
ཀོང་ཇོ་གཉིས་ནས་ཇོ་ཤཱཀ་དང་བྱམས་པ་ཆོས་འཁོར་མ། བཻཌཱུརྱའི་ལྷུང་བཟེད་གདན་
འདྲེན་དང་ལྷ་ཁང་མང་པོ་བཞེངས་པ་དང། བཙན་པོས་ཆོས་ཁྲིམས་གཏན་ལ་ཕབ་
པ་སོགས་གཞི་བྱས་བོད་མི་མང་རང་གི་དཀའ་སྤྱད་ངལ་རྩོལ་ལ་བརྟེན་ཏེ་རྣམ་འདྲེན་
བཞི་པ་མཉམ་མེད་བུ་རམ་ཤིང་བའི་བསྟན་པ་གང་ཉིད་བྱང་ཕྱོགས་ཁ་བ་གངས་ཅན་
གྱི་ཡུལ་དུ་སྔར་གྱི་དབུ་བརྙེ ས་པའི་རྨང་གཞིའི་ཐོག་དར་རྒྱས་དང་ཁྱབ་སྤེལ་དུ་བཏང་
བའི་རིམ་པ་ལ་མཐུན་རྐྱེན་ཕུན་སུམ་ཚོགས་པ་ཞིག་ཏུ་གྱུར་ཡོད།
，



་
་
་
རབ་བྱེད་དྲུག་པ།
173
བཟམ
་
，
་
，
་
，
.
1
，
，
，
，་
ལྷ་ཆོས་དགེ་བ་བཅུ་ནི། སྲོག་མི་གཅོད་པ། མ་བྱིན་པར་མི་ལེན་པ། མི་
ཚངས་པ་མི་སྤྱོད་པ། ངག་འཁྱལ་མི་བཤད་པ། རྫུན་མི་སྨྲ་བ། ཕྲ་མ་མི་བྱེད་པ།
ཚིག་རྩུབ་མི་སྨྲ་བ། བརྣབས་སེམས་མི་འཆང་བ། གནོད་སེམས་དང་བྲལ་བ། ལོག་
པར་ལྟ་བ་སྤངས་པ་བཅས་སོ། མི་དགེ་བ་བཅུ་ནི། སྲོག་གཅོད་པ། མ་བྱི ན་པར་
ལེན་པ། མི་ཚངས་པ་སྤྱོད་པ། ངག་འཁྱལ་བཤད་པ། རྫུན་བཤད་པ། ཕྲ་མ་བྱེད་
པ༑ ཚིག་རྩུབ་སྨྲ་པ། བརྣབ་སེམས་འཆང་བ། གནོད་སེམས་ལྡན་པ། ལོག་ལྟ་ཆེ ་
བ་བཅས་སོ། །
མི་ཆོས་གཙང་མ་བཅུ་དྲུག་ནི། ༡ དཀོན་མཆོག་གསུམ་ལ་སྐྱབས་སུ་སོང་
ནས་དད་པ་དང་མོས་གུས་བྱེད་པ། ༣ ཕ་མ་ལ་དྲིན་དུ་གཟོ་ཞིང་བཀུར་སྟི་བྱེད་
པ༑ ༣ མི་དྲིན་ཅན་དང་ཕ་ཁུ་རྒན་གསུམ་གྱི་ཡིད་མི་གཅོད་པ། ༤ བཟང་པོ་ལ་
བཟང་ལན་བྱེད་པ། ༥ མི་ཡ་རབས་དང་རི གས་བཙུན་པ་ལ་མི་རྒོལ་ཞིང་དང་དུ་
ལེན་པ། ༦ ལས་དང་སྤྱོད་པ་ཐམས་ཅད་ཡ་རབས་ཀྱི་རྗེས་སུ་འབྲངས་པ། ༧ ལྷ་
ཆོས་དང་ཡི་གེ་ལ་བློ་འཇུག་ཀྱང་དོན་ཤེས་པར་བྱེད་པ། ༨ ལས་རྒྱུ་འབྲས་ལ་ཡིད་
ཆེས་ཤིང་མི་དགེ་བ་ལ་འཛེམ་པ། ༩ མཛའ་བཤེས་དང་ཁྱིམ་མཚེས་ལ་ཕན་འདོགས་
ཤིང་གནོད་སེམས་མི་བྱེད་པ། ༡༠ གཞི་དྲང་པོར་བྱ་ཞིང་བློ་སེམས་དཔང་དུ་འཇོག་
པ; ༡༡ ཟས་ཆང་ལ་ཚོད་འཛིན་ཅིང་ཁྲེལ་ཡོད་པར་བྱ་བ། ༡༢ བུ་ལོན་དུས་སུ་
འཇལ་བ། ༡༣ བྲེ་སྲང་ལ་གཡོ་ཟོལ་མི་བྱེད་པ། ༡༤ མ་བསྐོས་ཤིང་མི་བཅོལ་
བའི་བྱ་བ་ལ་འཇུག་པར་མི་བྱ་བ། ༡༥ གྲོས་ཀྱི་ནང་དུ་བུད་མེད་ཀྱི་ཁ་ལ་མི་ཉན་
ཞིང་རང་ཚུགས་འཛིན་པ། ༡༦ ཡིན་མིན་གྱིས་མ་ཚང་བ་བྱུང་ན་ཡུལ་ལྷ་བསྟན་
སྲུང་དཔང་དུ་བཙུགས་ནས་མནའ་བྱེད་པ་བཅས་ཆོས་ཁྲིམས་གཏན་ལ་ཕབ་ཅིང་གཙུག་
ལག་ཁང་སོགས་བཞེངས་བསྐྲུན་མདོར་ཙམ་གླེང་བའོ། །
.
，
4
་



..
.
.
.
---



རབ་བྱེད་བདུན་པ།
བཟོ་རིག་ལག་རྩལ་རྒྱུན་འཛིན་དང་བསྡུ་ལེན་གནང་བ།
དུས་རབས་བདུན་པའི་སྐབས་སུ་བོད་ཀྱི་བཟོ་རིག་ལག་རྩལ་གྱི་ཤེས་བྱ་ནི་ཤར་གླིང་ཨེ་
ཤ་ཡ་ན་གྲགས་སྙན་གྱི་བ་དན་ལྷབ་ལྷུབ་ཏུ་གཡོ་ཞིང། ལྷག་ཏུ་དེང་གི་དུས་སུ་ཡོ་རོབ་
དང་ཨ་རི་སོགས་ཀྱི་གནའ་བོའི་རིག་དངོས་ཞིབ་དཔྱོད་མཁས་དབང་དག་གིས་ཚད་མཐོའི་
གདེང་འཇོག་བླ་མེད་གནང་བཞིན་པ་འདིས་ནི་སྐབས་དེའི་བཟོ་རིག་ལག་རྩལ་གྱི་ཆུ་ཚད་
ངེས་ཅན་ཞིག་ཏུ་སླེབས་ཡོད་པར་མཚོན་ཐུབ། སྐབས་དེ་ཉིད་ཀྱི་དམག་ཆས་དང་གོ་
མཚོན། དམག་གུར་ཆེ་ཆུང་། རིན་པོ་ཆེ་སྣ་ཚོགས་པའི་གོ་ཁྲབ། གསེར་དངུལ་གྱི་
གཏེར་ཁ་མང་པོ་བྱས་པ། བང་སོ་དང་རྡོ་རིང་འདྲ་མིན་བཟོས་པ། མཁར་གྲོང་རྒྱ་
ཆེར་བཏང་བ། རྨ་ཆུར་ཟམ་པ་བཙུགས་པ། དམག་གྲུ་གཏོང་བ། རི་བོ་ལས་ཆུ་འདྲེན་
པ་སོགས་ཀྱི་ཐད་ལག་རྩལ་དམིགས་བསལ་བ་དང་། ཁྱད་ཆོས་ངེས་ཅན་གྱི་བཟོ་རིག་ཤེས་
བྱ་མང་དུ་ཡོད་པ་ཞིག་རེད། དེ་བཞིན་དུ་འོག་ཏུ་དཔེ་མཚོན་ཆེ་ཁག་རིམ་པར་འགོད་ན།
༡༽ ཕོ་བྲང་གསར་དུ་བཞེངས་པའི་བཟོ་བཀོད།
དེ་ཡང་སྐབས་དེའི་བཟོ་རིག་ལག་རྩལ་གྱི་ཆུ་ཚད་དེ་འདྲའི་ཐུན་མོང་མ་ཡིན་པ་དང་སྔོན་
ཐོན་ཅན་ཞིག་ཏུ་གྱུར་པ་ནི། བཙན་པོ་རང་ཉིད་ཀྱིས་སྔར་ཡོད་རང་གི་ལག་རྩལ་རྒྱུད་



176
སྲོང་བཙན་ལོ་རྒྱུས་ཞིབ་འཇུག
འཛིན་དང་དར་སྤེལ་ཐོག་ཕྱིའི་རྒྱལ་ཁབ་ཀྱི་ལག་རྩལ་སྣ་ཚོགས་པས་ཁ་གསབ་ཀྱིས་འཐུས་
ཚང་བཏང་བ་ལས་བྱུང་བ་ཞིག་ཡིན། དེའི་ཕྱིར་རྒྱ་བལ་གྱི་བཙུན་མོ་གཉིས་ནས་ཀྱང་
དུས་དེར་ཕྱག་རྗེས་མི་དམན་པ་རེ་བཞག་ཡོད་པ་སྨོས་མེད་རེད། ལྷག་ཏུ་བལ་རྒྱལ་
འོད་ཟེར་གོ་ཆའི་སྲས་མོ་ནི་བྱང་ཕྱོགས་ཁ་བ་ཅན་གྱི་ལྗོངས་འདིར་བཟོ་རིག་གོང་འཕེལ་
གྱི་ཐད་ལ་བཀའ་དྲིན་ཆེ་ཤོས་ཤིག་ཏུ་ཆགས་ཡོད། དེ་ཡང་ཁོང་ཉིད་ཀྱིས་ཐོག་མར་
བོད་བཙན་པོའི་ཕོ་བྲང་རྒྱ་བསྐྱེད་དང་སྲ་བརྟན་དུ་བཏང་བའི་སྐོར་དང་དེའི་ཕྱི་ནང་གི་
བཀོད་པ་ཞིབ་ཙམ་རྒྱལ་པོའི་བཀའ་འབུམ་ལས་ཉུང་ཙམ་ཐོན་པ་འདི་ལྟར། “དམར་
པོ་རི་ལ་ལྕགས་རི་རྒྱ་ཁྱོན་དཔག་ཚད་གཅིག་ཡོད་པ། སྟག་རི་དང་སེང་རི་གཉིས་ནང་
དུ་ཚུད་པ། དམར་པོ་རི་ཡི་ཕོ་བྲང་གི་ས་ཕྱོགས་སུ་ལྕགས་རི་ཕྱི་ནང་གསུམ་གྱིས་བསྐོར་
པའི་དཀྱིལ་དུ་མཁར་དགུ་ཐོག་ལ་ཁང་མིག་དགུ་བརྒྱ་དང་དགུ་བཅུ་གོ་དགུ་དང་རྩེར་
ཁང་མིག་གཅིག་བཅས་བསྡོམས་པས་སྟོང་ཕྲག་གཅིག་ཡོད་པ། མཁར་དེའི་རྩེ་ལ་མདུང་
དར་སྟོང་ཕྲག་ཙམ་བཙུགས་པ། ལྷོ་ཕྱོགས་སུ་བཙུན་མོའི་ཕོ་བྲང་བར་དངུལ་དང་ཟངས་
ཀྱིས་བཟོས་པའི་ཟམ་པ་བཙུགས་པ་། ཕོ་བྲང་གི་ཤར་སྒོའི་ཐད་དུ་རྒྱལ་པོའི་རྟ་རྒྱུགས་
པའི་ལམ་དཔངས་སུ་འདོམ་པ་དོ་དང་ཞེང་ཚད་ལ་འདོམ་པ་བཅོ་བརྒྱད། རིང་ཚད་ལ་
འདོམ་པ་སུམ་བརྒྱ། པང་ལེབ་བཏིང་བའི་སྟེང་ལ་ས་ཕག་བསྒྲིགས་པ། ལམ་དེའི་གཡས་
གཡོན་གཉིས་ལ་རིན་པོ་ཆེའི་དྲ་བས་བསྐོར་བ། མགོ་མཇུག་གཉིས་ལ་ཤིང་གི་དྲ་བ་
ལ་ཚོན་རྩི་བྱུགས་པ། རྟ་རྒྱུགས་སྐབས་རྟ་གཅིག་གི་རྨིག་སྒྲས་རྟ་བརྒྱ་ཕྲག་རྒྱུགས་པའི་
སྐད་གྲག་རྒྱུ་ཡོད་པ་དེ་འདྲ་ཞིག་བཞེངས།” ཞེས་དང་། “མཁར་ཐམས་ཅད་ཀྱིས་
ཁ་བད་རིན་པོ་ཆེའི་རྒྱན་དང་མདའ་ཡབ། པུ་ཤུ། དྲིལ་བུ་གཡེར་ཁའི་སྒྲ་འཁྲོལ་བ་
ལ་སོགས་པ་མཛེས་པའི་ཉམས་ཀྱི་ཆ་ནས་ཆེས་ཡིད་དུ་འོང་བ་དང་ལྟ་བས་ཆོག་མི་ཤེས་
པས་མཚུངས་ཟླ་དང་བྲལ་ཞིང༌། མཁར་དེའི་ཕྱོགས་དང་མཐའ་ཕྱི་ནང་ཐམས་ཅད་



རབ་བྱེད་བདུན་པ།
177
ཕས་ཀྱི་རྒོལ་བ་རྣམས་ཀྱིས་གླགས་མི་རྙེ ད་པའི་ཕྱིར་དུ་མཁར་གྱི་རྩེ་ལ་མཚོན་ཆ་དང་
མདུང་དར་སྣ་ཚོགས་པ་མི་འཇིགས་པའི་རྒྱལ་མཚན་དུ་འཕྱར་བ་དང་། མཐའི་དམག་
དཔུང་ཇི་ལྟར་འཐབ་རྩལ་ལ་མཁས་ཀྱང་སྤྱིར་བཏང་བའི་མི་ལྔས་ཕོ་བྲང་ཡོངས་སུ་སྲུང་
ཐུབ་པས་ཕོ་བྲང་ཧ་ཅང་བཙན་པ་”ལ་སོགས་པ་སྐབས་དེའི་ཕོ་བྲང་གསར་པ་དེ་ནི་ཕྱིའི་
རྣམ་པ་དང་ནང་གི་བཟོ་བཀོད་གང་ཅིའི་ཆ་ནས་བསྔགས་འོས་པ་ཞིག་ཡིན་པར་མ་ཟད་
བལ་བོད་བཟོ་རྩལ་མཉམ་ལས་དང་གོང་འཕེལ་གྱི་རིམ་པ་དང་པོ་ཡིན། ཡང་འགའ་
རེ་ལ་དེ་ནི་ཕྱིས་སུ་བཙན་པོའི་ཕོ་བྲང་ལ་ཆེ་བསྟོད་ལྟ་བུར་བརྗོད་པ་ཡིན་གྱི་དོན་དངོས་
སུ་དེ་འདྲ་ཞིག་ཨེ་ཡིན་སྙམ་པའི་དོགས་པ་འཆར་མི་སྲིད་པ་མ་ཡིན་ཡང་། དེ་ལ་དོགས་
པ་བྱ་མི་དགོས་ཏེ་གོང་གསལ་ལྟར་རྒྱའི་ཐང་དེབ་དང་དེ་བཞིན་བཙན་པོ་ཁོང་རང་ཉིད་
དངོས་བཞུགས་པའི་སྐབས་སུ་གཙུག་ལག་ཁང་ན་གསལ་པོར་བྲིས་ཡོད་པ་༧གོང་ས་ལྔ་
པ་ཆེན་པོས་དངོས་སུ་གཟིགས་ཤིང་དེ་ལ་ཕྱི་མོ་བྱས་ཏེ་རྩེ་ཕོ་བྲང་གི་ཤར་ཁྱམས་ཀྱི་ལྡེབས་
རིས་སུ་བྲིས་ཡོད་པ་འདི་ཉིད་ཡིན་ཡང་། སྔར་གྱི་གཙུག་ལག་ཁང་གི་དཔེ་རིས་རྙིང་
པ་དེ་དེང་སང་དུད་དྲེག་ཆགས་པས་མི་གསལ་བ་སོགས་དགེ་ཆོས་ཀྱི་དེབ་དཀར་དུ་
གསུངས་པ་ལྟར་རོ། །
༢༽ ར་ས་འཕྲུལ་སྣང་གི་གཙུག་ལག་ཁང་བཟོ་སྐྲུན་གནང་བའི་སྐོར།
སྤྱིར་ར་ས་འཕྲུལ་སྣང་གི་གཙུག་ལག་ཁང་བཟོ་སྐྲུན་བྱེད་སྟངས་ཀྱི་ཐད་ལ་བོད་གནའ་
རབས་ཀྱི་ལོ་རྒྱུས་སྨྲ་པ་ཕལ་ཆེར་ཚིག་བསྡུས་མིན་གྱི་ཁྱད་པར་ཙམ་ལས་དོན་དུ་བཀའ་
ཆེམས་ཀྱི་དགོངས་པ་རང་ལས་མ་འདས་པར་མ་ཟད་དེང་རབས་ཀྱི་ལོ་རྒྱུས་སྨྲ་པ་ཕལ་
མོ་ཆེས་ཀྱང་སྔར་གྱི་ལོ་རྒྱུས་དེའི་ལྷ་སྒྲུང་གི་སྐོར་ཉུང་ཙམ་ལ་དགག་པ་བཏང་བ་ལས་
དོན་དུ་ཁོ་ཚོར་ཡང་འདིའི་ཐད་ལ་མགྲིན་པ་གཟེངས་སུ་མཐོ་བའི་དགོངས་འཆར་གསར་



178
སྲོང་བཙན་ལོ་རྒྱུས་ཞིབ་འཇུག
བ་གང་ཡང་མི་འདུག ལྷག་ཏུ་ཆབ་སྤེལ་ཚེ་བརྟན་ཕུན་ཚོགས་ལ་སོགས་པའི་མི་རིགས་
ཀྱི་ལོ་རྒྱུས་ཚོང་རམས་པ་འགའ་ཤས་ནས་སྐབས་དེའི་བཟོ་བསྐྲུན་བཀོད་མངགས་དང་
ལས་མི་སོགས་ཀྱི་ཐད་འཁྱོག་བཤད་འདྲ་མིན་བྱེད་བཞིན་པ་ནི་རང་སྐྱོན་ངོས་ལེན་གྱིས་
མཚམས་འཇོག་དང་དགོངས་སེལ་ཞུ་དགོས་ཞེས་དྲང་བདེན་གྱི་ལོ་རྒྱུས་སྨྲ་པ་རྣམས་
ཀྱིས་གསུངས་ཚུལ་ལ་ཁོ་བོས་མཐའ་གཅིག་ཏུ་རྒྱབ་སྐྱོར་དང་བསྔགས་བརྗོད་ཡོད། །
ཡིན་ནའང་ལོ་རྒྱུས་གཡུ་ཕྲེང་ན་བཀའ་ཆེམས་དང་ཆོས་འབྱུང་མཁས་དགའ།
དཔྱིད་རྒྱལ་དང་གསལ་མེ་སོགས་ཀྱི་དགོངས་ཚུལ་ཉིང་བཏུས་ཀྱིས་ལྷ་ཁང་དེ་ཇི་ལྟར་
བརྩིགས་པ་དང་དེའི་བཟོ་བཀོད། ལྷ་ཁང་རེ་རེའི་ནང་གཙོ་ལྷ་ཅི་ཞིག་བཞེངས་ཡོད་
པ༑ དེ་བཞེངས་པའི་ཐད་ལ་ཐབས་ལམ་གང་ཞིག་བརྒྱུད་ཡོད་མེད། དེ་བཞེངས་
པའི་དགོས་པ་དང་ལས་མི་སོགས་སུ་ཞིག་ཡིན་པའི་སྐོར་མདོར་བསྡུས་ཙམ་གསལ་
བ་འདིར་བཀོད་ན། “ཚུལ་དེ་དག་རྒྱལ་པོས་གསན་ནས་རབ་ཏུ་དགྱེས་ཏེ། བོད་
འབངས་རྣམས་ངའི་ལྷ་ཁང་རྩིག་པའི་གྲོགས་བྱ་དགོས་སོ་ཞེས་བཀའ་བསྩལ་པས་ཐམས་
ཅད་ཡུལ་གྲུ་སོ་སོར་འདུས་ནས་ལྷ་ཁང་རྩིག་པའི་འདུན་མ་བྱེད་དོ།” ཞེས་ཆོས་འབྱུང་
མཁས་དགའ་རུ་གསལ་བ་ལྟར། བོད་འབངས་རྣམས་ལས་ལ་བསྐུལ་ཞིང་། བལ་བཟའ་
ཁྲི་བཙུན་གྱིས་གཙུག་ལག་ཁང་བཞེངས་པའི་བཟོ་བོ་མང་པོ་བཀུག དེ་དང་དུས་མཚུངས་
པར་རྒྱ་བཟའ་ཀོང་ཇོས་ཀྱང་རྒྱ་ཡུལ་ནས་བཟོ་བོ་མཁས་པ་མང་པོ་བཀུག་སྟེ་ར་མོ་ཆེའི་
གཙུག་ལག་ཁང་བཞེངས་པའི་གཙོ་གཉེར་གནང་བར་གྲག དེ་ཡང་ཐོག་མར་འོ་ཐང་གི་
མཚེའུ་བསུབ་པའི་སྐོར་ལ་རྒྱལ་རབས་གསལ་བའི་མེ་ལོང་སོགས་ལས་འབྱུང་བ་ལྟར།
བོད་འབངས་ཐམས་ཅད་ལས་ལ་བསྐུལ། །སྐྱེ་ཆུ་སྦུ་བ་གདོང་ལ་བསྒྱུར། །ཅེས་
སོགས་འཁོད་པ་བཞིན་མཚོ་ཆུ་རྣམས་ལྷོ་ཕྱོགས་སྐྱིད་ཆུའི་རྒྱུགས་ལམ་དུ་ཁ་གཅུ་བའི་
ས་རྐོ་རྡོ་རྒྱང་གི་ལས་གྲྭ་རྒྱ་ཁྱོན་ཆེ་བ་ཞིག་བཙུགས་ནས་མཚོ་བསུབས་པ་དང་། དེ་



རབ་བྱེད་བདུན་པ།
179
རྗེས་བོད་ཀྱི་ལས་མི་སྟོང་ཕྲག་འགའ་དང་རྒྱ་བལ་གྱི་བཟོ་པ་རྣམས་མཉམ་ལས་ཀྱིས་
གཙུག་ལག་ཁང་གི་རྒྱ་ཁྱོན་ནི་སྐབས་དེའི་རྒྱ་མཚོར་བགྲོད་པའི་གྲུ་གཟིངས་འབྲིང་
པོ་ཞིག་གི་ཚད་དུ་བཟུང་ནས་རྨང་བཏིང་བར་གྲགས། དེ་ཡང་རྩིག་རྨང་གི་དབྱིབས་
ནི་འབྱུང་འགྱུར་རབ་བྱུང་གི་དོན་དུ་འདུལ་བའི་ལུགས་དྲི་གཙང་ཁང་དང་བཅས་པ་
བྱང་ཕྱོགས་སོ་བདུན་མཚོན་པའི་རེའུ་མིག་སོ་བདུན་མཛད། སྐྱེ་བོ་སྤྱིའི་དོན་དུ་ཆོས་
གང་བྱེད་ལམ་གྱི་སྒྲོས་ཚང་བར་བྱེད་དགོས་པའི་བརྡར་ཕྱི་གྲུ་བཞི ར་མཛད། བོན་
པོའི་དོན་དང་ཆོས་ཉིད་མི་འགྱུར་བ་མཚོན་ཕྱིར་ཟུར་བཞི་གཡུང་དྲུང་རིས་སུ་མཛད།
སྔགས་པའི་དོན་དང་འབྲས་བུ་སངས་རྒྱས་ཀྱི་ས་མཚོན་པའི་ཕྱིར་དབུས་སུ་ངག་གི་
དབང་ཕྱུག་དྲག་པོའི་དཀྱིལ་འཁོར་གྱི་ཚད་དུ་མཛད་པ་བཅས་ཀྱི་ཤུལ་ཕལ་ཆེར་ད་
ལྟའང་མཐོང་རྒྱུ་ཡོད་དོ། །
དེ་ནས་རྒྱལ་རབས་གསལ་མེ་ལས་འབྱུང་བ་ལྟར། “རྒྱལ་པོས་འབངས་མི་རྣམས་
ཟས་ཆང་གིས་ཚིམ་པར་བྱས་ཏེ་ལས་ལ་བསྐུལ་ནས། ལ་ལས་སོ་ཕག་བཏང་། ལ་
ལས་རྩིག་པ་བྱས། ལ་ལས་འཇིམ་པ་བཏང་སྟེ་འོག་ཁང་གི་རྩིག་པ་ཟིན་པར་བྱས་སོ།”
ཞེས་དང་། “་དེ ར་ཡང་ལ་ལས་ཀ་བ་བཙལ། ལ་ལས་གདུང་མ་གཞོག ལ་ལས་
ལྕམ་གྲུ་བཞིར་བཅོས། ཡང་ལ་ལས་ཀ་བ་བཙུགས། ལ་ལས་གདུང་མ་བཀལ། ལ་
ལས་ལྕམ་བསྒྲིགས། ལ་ལས་སྤང་ལེབ་བཏང་། ཐོག་ཕུབ་ནས་མཛེས་པར་བྱས་སོ།”
ཞེས་འཁོད་པ་ལྟར་ར་ས་གཙུག་ལག་ཁང་གྲུ་བཞི་ཤོ་འདྲ་བ་ཐོག་སོ་གཉིས་ལྡན་ཅིག་
བཞེངས་པའི་སྐབས་དེའི་ལྷ་ཁང་གི་ཕྱིའི་སྒོ་ནི་ད་ལྟ་སེང་ལྡེང་སྒོ་མོར་གྲགས་པའི་
གཟིམ་སྒོ་ནང་མ་འདི་ཡིན་ནོ། །
སྐབས་དེར་གཙུག་ལག་ཁང་ལྟེ་བའི་ཤར་ངོས་སུ་གཙང་ཁང་གསུམ་ཡོད་པའི་
དབུས་མ་ད་ལྟ་ཇོ་ཁང་དུ་གྲགས་པ་འདིའི་ནང་། རྟེན་གཙོ་རྒྱལ་བ་མི་འཁྲུགས་པ་སྐྱབས་



180
སྲོང་བཙན་ལོ་རྒྱུས་ཞིབ་འཇུག
-
།
སྦྱིན་གྱི་ཕྱག་རྒྱ་ཅན་དུས་ཕྱིས་ཇོ་བོ་མི་འགྲོ་གསུང་བྱོན་དུ་གྲགས་པ་འདི་ལ་འཁོར་
ཉེ་བའི་སྲས་བརྒྱད་དང་། སྒོ་སྲུང་ཁྲོ་བོ་གཉིས་བཅས་བཞེངས་སྟབས་ཀྱིས་བསྐོར་
པ་དང་། དེའི་གཡས་ཕྱོགས་ཀྱི་ལྷ་ཁང་ནང་གཙོ་སྐུ་འོད་དཔག་མེད་ལ་འཁོར་བྱང་
སེམས་བརྒྱད་དཀྱིལ་དཀྲུང་ཅན་གྱིས་བསྐོར་པ། གཙང་ཁང་གཡོན་ན་བལ་བཟའི་
རྟེན་སྐལ་བྱམས་པ་ཆོས་འཁོ ར་མ་ལ་སྒྲོལ་མ་བརྒྱད་ཀྱིས་བསྐོར་པ་བཅས་བཞེངས།
བྱང་ཕྱོགས་ཀྱི་གཙང་ཁང་དཀྱིལ་མ་དུས་ཕྱིས་ཐུགས་རྗེ་ལྷ་ཁང་དུ་གྲགས་པ་འདིའི་
ནང་བཙན་པོའི་ཐུགས་དམ་གྱི་རྟེན་འཕགས་པ་བཅུ་གཅིག་ཞལ་རང་བྱུང་ལྔ་ལྡན་ལ་
འཁོ ར་བརྒྱད་ཀྱིས་བསྐོར་པ་རྣམས་བཞུགས་སུ་གསོལ། ལྷོ་ཕྱོགས་ཀྱི་གཙང་ཁང་
དཀྱིལ་མར་བལ་བཟའི་རྟེན་སྐལ་ཇོ་བོ་མི་བསྐྱོད་རྡོ་རྗེ་ད་ལྟ་ར་མོ་ཆེའི་ཇོ་བོར་གྲགས་
པ་འདི་ལ་འཁོ ར་སྟོང་ཆེན་རབ་འབྱམས་སོགས་ཁྲོ་བོ་དྲུག་དང་། གནོད་སྦྱིན་ཛམ་
བྷ་ལ་དང་རྣམ་ཐོས་སྲས་བཅས་བརྒྱད་ཀྱིས་བསྐོར་པ་རྣམས་བཞེངས། ནུབ་ཕྱོགས་
གཙང་ཁང་གི་དོད་དུ་སེང་ལྡེ ང་སྒོ་མོའི་ཐོད་ཀྱི་ལྷ་ཁང་ད་ལྟ་བར་ཆོས་རྒྱལ་ལྷ་ཁང་
དུ་གྲགས་པ་དེའི་ནང་སངས་རྒྱས་རབས་བདུན་གྱི་སྐུ་བརྙན་བཞེངས། སེང་ལྡེང་
སྒོ་མོའི་ནང་གཡས་གཡོན་སྒོ་སྲུང་ཁང་གཉིས་སོ་སོར་གནོན་སྦྱིན་དང་། ཀླུའི་རྒྱལ་
པོའི་གཟུགས་བརྙན་ཁག་གཅིག་བཞེངས་པ་སོགས། མདོར་ན་སྲོང་བཙན་གྱི་སྐུ་དུས་
སུ་གཙུག་ལག་ཁང་འདི ར་ཁྱོན་བསྡོ མས་ལྷ་ཁང་བརྒྱད་དང་། ཤར་ལྷོའི་ཟུར་ལྕོག་
ཏུ་དཔལ་ལྷ་མོའི་རྟེན་མཁར་ཞིག་འཛུགས་པར་མཛད་པ་བཅས་ཡིན། སྐབས་དེར་
གཙུག་ལག་ཁང་གི་གཙོ་ལྷ་ཁག་དང་དེ་དག་གི་ཐུན་མོང་མ་ཡིན་པའི་ཁྱད་ཡོན་གྱི་
སྐོར། བཙན་པོ་སྲོང་བཙན་སྒམ་པོ་ཁོང་ཉིད་ཐོག་མར་ལེགས་གྲུབ་རྟེན་འབྲེལ་སྐབས་
སུ་གསུངས་པའི་མགུར་དུ་རྒྱས་ཙམ་གསལ་བ་འདི་ལྟར། “ངོ་མཚར་འགྲན་མེད་
རྒྱལ་བའི་གཞལ་ཡས་ཁང་། །ཡོན་ཏན་མཐའ་ཡས་རབ་ཏུ་མཛེས་པ་སྟེ། །གཞི་
E
+
:



རབ་བྱེད་བདུན་པ།
181
མ་གྲུ་བཞི་ལྷུ ན་གྱིས་གྲུབ་པ་ལ། །ཟུར་ཆེན་བཞི་ནི་གཡུང་དྲུང་རི ས་སུ་བྱས། །སྒོ་
མི་རུ་བཞི་དཀྱིལ་འཁོར་ལྟ་བུར་བཟོས། །མཐིལ་གྱི་ཞ་ལ་བི ཌཱུརྱ་ཡི་མདོག །སྟེ ང་
གི་རི་མོ་ཉ་དང་ཆུ་སྲིན་རྣམས། །མེ་ལོང་ནང་གི་གཟུགས་བརྙན་ཇི་བཞིན་ནོ། །སྟེང་
འོག་གཉིས་ཀྱི་ཀ་བ་ཐམས་ཅད་ནི། །རབ་ཏུ་མཛེས་པ་རྡོ་རྗེ་ཕུར་པའི་བཟོ། །ཀ་
གཞུ་གདུང་དང་གདུང་ཁེབས་མཆོད་རྟེན་བརྩེགས། །བཟོ་ཡི་རྣམ་འགྱུར་ངོ་མཚར་
འགྲན་ཟླ་མེད། །ཕྱི་ནང་གབ་སྤངས་ཀ་ཞུ་ཐམས་ཅད་ལ། །སྔོན་གྱི་སྒྲུང་བརྒྱུད་
གསལ་བར་འབུར་དུ་བརྐོས། །སྟེ ང་འོག་གཉིས་ཀྱི་མཐོངས་ཁའི་ལྕམ་སྣ་ལ། །སེངྒེ་
དཀར་མོ་གཡུ་རལ་རྒྱན་དང་བཅས། །བརྒྱ་རྩ་བརྒྱད་ནི ་མཆོ ང་བའི་ཚུལ་དུ་
གཟིགས། །དེ་ཡི་སྟེང་དུ་མུ་ཏིག་དྲ་བ་ཅན། །གཡུ་པད་སྔོ ན་པོ་ཨིན་དྲ་ནི་ལའི་
མདོག །སྟེང་གི་རྩིག་པ་ཕ་གུ་དྲ་ཕྱེད་དང་། །མདའ་ཡབ་པུ་ཤུ་རིན་ཆེན་རྒྱན་གྱིས་
མཛེས། །འོད་ཟེར་སྟོང་ལྡན་གསེར་གྱི་གཉྫི་ར། །སྣ་ཚོགས་དར་གྱི་ཅོད་པན་དུ་
མ་དང་། །རྔ་ཡབ་དྲིལ་བུ་གཡེར་ཁའི་རྒྱན་དང་བཅས། །ཁོར་ཡུག་ཀུན་ཏུ་ལྕགས་
ཀྱི་ཐག་པས་སྦྲེལ། །དེ་ལྟར་ངོ་མཚར་དཔག་མེད་རྒྱན་བཀོད་པའི། །འོག་གི་བཙན་
ཁང་དབུས་མའི་གཞལ་ཡས་ན། །འགྲོ་བ་སྐྱོབ་མཛད་སྐྱབས་སྦྱིན་ཕྱག་རྒྱ་ཅན། །མཚན་
དཔེས་རབ་བརྒྱན་ཚོགས་གཉིས་དཔལ་གྱིས་བརྗི ད། །སངས་རྒྱས་མར་མེ་མཛད་ནི་
སྤྲུལ་སྐུ་ལ། །འཁོ ར་ནི་ཉེ་བའི་སྲས་བརྒྱད་བཞེངས་པས་བསྐོར། །ཁྲོ་བོ་གཉིས་
ཀྱིས་སྒོ་སྲུང་མཛད་པ་གཟིགས། །བཙན་ཁང་གཡས་ན་སངས་རྒྱས་འོད་དཔག་མེད། །ལི་
ཁྲིའི་མདོག་ཅན་མཉམ་གཞག་ཕྱག་རྒྱ་ཅན། །ངོ་མཚར་དཔག་མེད་མཚན་དཔེའི་
རྒྱན་གྱིས་མཛེས། །སྤྱན་རས་གཟིགས་དང་མཐུ་ཆེན་ཐོབ་ལ་སོགས། །ཉེ་བའི་སྲས་
བརྒྱད་འཁོར་གྱིས་བསྐོར་པ་ནི། །པད་ཟླའི་གདན་ལ་རྡོ་རྗེ་ཕྱེད་ཀྲུང་བཞུགས། །སྒོ་
འགྲམ་གཡས་ན་གསང་བའི་བདག་པོ་ནི། །ནམ་མཁའི་མདོག་ཅན་རྡོ་རྗེ ་མཁའ་ལ་



182
སྲོང་བཙན་ལོ་རྒྱུས་ཞིབ་འཇུག
ཕྱིར། །སྒོ་འགྲམ་གཡོན་ན་ཁྲོ་རྒྱལ་སྨེ་བརྩེགས་ནི། །བྱི་རུའི་མདོག་ཅན་གྲིབ་སེལ་
ཚུལ་དུ་བཞུགས། །བཙན་ཁང་གཡོན་ན་རྗེ་བཙུན་བྱམས་པ་ནི། །ཆོས་ཀྱི་འཁོར་
ལོ་བསྐོ ར་པའི་ཕྱག་རྒྱ་ཅན། །གུར་གུམ་མདོག་ཅན་མཚན་དཔེའི་དཔལ་གྱིས་
བརྗི ད། །ཕྱི་ནང་མཆོད་པའི་ལྷ་མོས་བསྐོར་པ་ནི། །ངོ་མཚར་དཔག་མེད་རབ་མཛེས་
འགྱིང་བའི་ཚུལ། །པད་ཟླའི་གདན་ལ་རྡོ་རྗེ་ཕྱེད་ཀྲུང་བཞུགས། །བཙན་ཁང་ལྷོ་
ན་མི་བསྐྱོད་རྡོ་རྗེ་ནི། །མཚན་དཔེས་རབ་བརྒྱན་ས་གནོན་མཉམ་གཞག་ཅན། །འོད་
སྟོང་འབར་བ་གསེར་གྱི་ལྷུ ན་པོ་ལྟར། །རབ་ཏུ་བརྗིད་པའི་འཁོར་གྱིས་བསྐོར་པ་
ནི༑ །སྟོང་ཆེན་རབ་འཇོམས་ཞལ་གཅིག་ཕྱག་བཞི་མ། །སོ་སོར་འབྲང་མ་ཞལ་
གཅིག་ཕྱག་དྲུག་ཡིན། །གཤིན་རྗེ ་མཐར་བྱེད་ཞབས་དྲུག་བརྐྱང་བསྐུམ་ཚུལ། །སྐུ་
མདོག་མཐིང་ནག་ཞལ་དྲུག་ཤིན་ཏུ་ཁྲོས། །ཕྱག་དྲུག་མཚོན་ཆ་དུ་མ་བསྣམས་པ་
འོ༑ །ཤེས་རབ་མཐར་བྱེད་སྐུ་མདོག་དཀར་པོ་སྟེ། །ཞལ་བཞི་ཕྱག་བརྒྱད་བརྐྱང་
བསྐུ མ་ཚུལ་དུ་བཞུགས། །པདྨ་མཐར་བྱེད་པདྨ་ར་གའི་མདོག །ཞལ་གཅིག་ཕྱག་
བཞི་རབ་ཏུ་ཁྲོས་པའི་ཚུལ། །བགེགས་མཐར་བྱེད་ནི་མཐིང་ག་ནག་པོའི་ཚུལ། །ཞལ་
གཅིག་ཕྱག་བཞི་བགེགས་དཔུང་འཇོམས་པར་མཛད། །སྒོ་འགྲམ་གཉིས་ན་རྣམ་སྲས་
ཛམ་བྷ་ལ། །སྐུ་མདོག་སེར་པོ་དབུལ་ཕོངས་སེལ་བའི་ཕྱིར། །ཕྱག་གཡས་རིན་
ཆེན་གཡོན་ན་ནེའུ་འཛིན། །ཕྱི་སྒོའི་འགྲམ་གྱི་ཀླུ་ཡི་ཁང་པ་ན། །ཀླུ་ཆེན་གསུམ་
ནི་ཞལ་གཅིག་ཕྱག་གཉིས་ཏེ། །སྦྲུལ་གྱི་གདེངས་ཀ་སེམས་དཔའི་སྐྱིལ་ཀྲུང་བཅས། །སྐུ་
མདོག་དཀར་དང་དམར་དང་དམར་སེར་ཡིན། །སྒོ་འགྲམ་གཡས་ཀྱི་གནོད་སྦྱིན་
ཁང་པ་ན། །སྲིན་མོ་ལངྐ་མགྲིན་བཅུ་དབུ་དགུ་སྟེ། །རྟ་མགོ་སྤངས་སྟོད་སྐུ་མདོག་
མཐིང་གའོ། །གནོད་སྦྱིན་དྲི་ཟ་གཉིས་ནི་སྐུ་མདོག་དམར། །ཞལ་གསུམ་ཕྱག་བཞི་
སེམས་དཔའི་སྐྱིལ་ཀྲུང་བཅས། །སྒོ་ཁང་སྟེང་ན་སངས་རྒྱས་རབ་བདུན་ནི། །མཚན་



རབ་བྱེད་བདུན་པ།
183
དཔེས་རབ་བརྒྱན་སྤྲུལ་སྐུའི་ཚུལ་དུ་བཞུགས། །འོག་ཁང་ལོགས་ལ་རྒྱལ་བའི་སྐུ་
གཟུགས་ནི། །ལྷོ་ཡི་རི་མོ་གང་ལ་ཅི་འདུལ་གླི ང་། །ཐུགས་རྗེ་ཆེན་པོ་འཇིགས་
པ་བརྒྱད་སྐྱོབ་དང་། །འཇམ་དབྱངས་གཙོ་འཁོར་ལྔ་ཡི་ཞིང་བཀོད་དང༌། །བདེ་
བ་ཅན་གྱི་ཞིང་གི་བཀོད་པ་གཟི གས། །ལྷོ ་ནུབ་གཡུ་རུ ང་ཁུ ག་ན་རིགས་གསུམ་
མགོན། །ནུབ་ཕྱོགས་ཀ་ཚིགས་རྒྱལ་བ་རིགས་ལྔ་དང་། །འགྲོ་དོན་མཐའ་ཡས་རྒྱལ་
པོའི་མཛད་པ་བྲིས། །དུས་གསུམ་སངས་རྒྱས་འཁོར་གྱིས་བསྐོར་པ་ནི། །ནུབ་བྱང་
གཡུ་རུང་ཁུག་གི་རི་མོ་ཡིན། །བྱང་དང་བྱང་ཤར་མཚམས་ཀྱི་རི་མོ་ལ། །ཐུབ་
པའི་མཛད་པ་བཅུ་གཉིས་རྫོགས་པར་ཡོད། །ཤར་གྱི་ལོགས་ལ་སྒྲོལ་མ་སྤྱན་རས་
གཟིགས། །ཐུབ་པ་བདུད་འདུལ་སེམས་དཔའི་ཚོགས་དང་བཅས། །ཤར་ལྷོ་གཡུ་
རུང་ཁུག་གི་རི་མོ་ལ། །བཅོམ་ལྡན་སྨན་གྱི་རྒྱལ་པོའི་ལྷ་ཚོགས་བཞུགས། །སྒྲོལ་
མ་རྟ་མགྲིན་དཀར་པོ་ལ་སོགས་པའི། །བར་ཁང་ནང་གི་རི་མོ་ཕལ་ཆེར་ནི། །བེ་
བུམ་བརྒྱ་དང་རྩ་བརྒྱད་ཇི་བཞིན་བྲིས། །སྣ་ཚོགས་ཚོན་གྱི་རི་མོ་ཁྲ་བ་སོགས། །དེ་
རྣམས་རྒྱལ་པོས་གཟིགས་པས་དགྱེས་པར་གྱུར། །ཤར་ལྷོའི་ལྕོག་ལ་སེང་གི་གྲུ་སྐས་
བྱས། །གཡུང་དྲུང་ཁུག་དེ ར་དཔལ་ལྷའི་རྟེན་ཞིག་བཙུགས། །བཙན་ཁང་བྱང་མ་
ངོ་མཚར་མཛེས་པ་ལ། །དེ ་ན་ལྷ་ཡི་བདག་བཟུང་མི་འདུག་པས། །སྤྲུལ་པའི་རྒྱལ་
པོ་དེ་ཡི་དགོངས་པ་ལ། །པོ་ཏ་རི་ནས་རང་བྱོན་བཅུ་གཅིག་ཞལ། །ཤིང་རྟར་སྤྱན་
དྲངས་རོལ་མོའི་རྒྱན་དང་བཅས། །བཙན་ཁང་བྱང་མར་བཞུགས་དགོས་དགོངས་
པ་ལ། །དེ་ཡི་ནུབ་མོར་རང་བྱོན་གཙོ་འཁོར་རྣམས། །ལྷ་ཡི་རོལ་མོས་བསུ་བ་
བྱས་ནས་ནི། །རྫུ་འཕྲུལ་སྟོ བས་ཀྱིས་མཁའ་ལ་གཤེགས་ནས་ཀྱང་། །བཙན་ཁང་
བྱང་མར་གདན་ཁྲི་མེད་པར་བཞུགས། །འཇིག་རྟེ ན་དབང་ཕྱུག་རྒྱན་གྱིས་མཛེས་
པ་དང་། །ཇོ་མོ་ཁྲོ་གཉེར་ཅན་དང་དབྱངས་ཅན་མ། །བདུད་རྩི་འཁྱིལ་བ་སྒོ་འགྲམ་



184
སྲོང་བཙན་ལོ་རྒྱུས་ཞིབ་འཇུག་
གཡས་སུ་བཞུགས། །ཁསརྦ་ཎི་མགྲིན་པ་སྔོ་བ་དང་། །རྗེ་བཙུན་སྒྲོལ་མ་ལྷ་མོ་འོད་
ཟེ ར་ཅན། །རྟ་མགྲིན་རྒྱལ་པོ་སྒོ་འགྲམ་གཡོན་དུ་བཞུགས། །དེ་ཡི་མོད་ལ་རི་
དང་བཅས་པ་ཡི། །རྒྱ་མཚོའི་གོས་ཅན་རྣམ་པ་དྲུག་ཏུ་གཡོས། །ལྷ་རྣམས་ཀུན་
གྱིས་མེ་ཏོག་ཆར་བ་ཕབ། །དེ་ནས་རྒྱལ་པོ་ཡབ་ཡུམ་བློ ན་པོའི་ཚོགས། །དད་
པའི་ཤུགས་ཀྱིས་མཆི་མས་གདོང་གཡོགས་ཤིང་། །རང་རང་མཆོད་པའི་ཡོ་བྱད་
ཐོགས་ནས་ནི། །རབ་གུས་གདུང་བས་ཕྱག་འཚལ་མཆོད་པ་འབུལ། །ཐུན་མོང་
མཆོ ག་གི ་དངོ ས་གྲུབ་ཐོ བ་པར་གྱུར། །འདི ་ཡི ་གཞི་བདག་བསྟན་པ་སྲུང་བ་
ལ༑ །ཀླུ་རྒྱལ་དགའ་བོ་དང་ནི་ཉེ་དགའ་བོ། །སྲིན་པོའི་རྒྱལ་པོ་ལངྐ་མགྲིན་བཅུ་
དང༌། །གནོད་སྦྱིན་དྲི་ཟའི་ཚོགས་དང་ཀུ་བེ་ར། །མ་ཧཱ་ཀ་ལ་དཔལ་གྱི་ལྷ་མོ་
སོགས། །ལྷ་ཁང་བསྟན་པ་སྲུང་བའི་བདག་པོར་བསྐོས།” །ཞེ ས་འཁོད་པ་དང་།
གཞན་ཡང་གཙུག་ལག་ཁང་གི་ལྡེ བས་བྲིས་སོགས་ཀྱི་སྐོར་བཀའ་ཆེམས་ན་
གསལ་བ་མདོར་བསྡུས་ཏེ་བརྗོད་ན། ལྷོ་ངོས་ཀྱི་རྩིག་ལོགས་ན་ཁསརྦ་ཎི་དཀར་པོ་
ཞལ་གསུམ་ཕྱག་བརྒྱད་ཅན་དང་སྒྲོལ་མ་འཇིགས་པ་བརྒྱད་སྐྱོབ་སོགས་དང་། དེའི་
འོག་ཏུ་ལྷ་མོ་སྒྲོལ་མ་ལ་སོགས་པ་ལྷ་ལྔ་སྟོ ང་བྲིས་སོ། ཡང་ཀ་བ་བུམ་པ་ཅན་གྱི་
སྟེ ང་ན་རྒྱ་གར་གྱི་གྲོང་ཁྱེར་པར་མ་བུར་མ་བྱ་བ་ན་རྒྱལ་བུ་རིགས་ཟླ་བྱ་བས་རིགས་
ངན་གྱི་བུ་མོ་བཙུན་མོར་འདོད་པ་ལ། བློན་པོ་ན་གེ ས་འདོད་པ་ཕུང་གི་རྩ་བ་ཡིན་
པར་གྲོས་བཏབ་པས། དེ་ལ་རྒྱལ་བུས་མ་ཉན་པས། བྱ་བ་ཐམས་ཅད་བརྟགས་ཤིང་
བྱ༑ །བྱ་བ་བརྟགས་ཤིང་མ་བྱས་ན། ཕྱིས་འགྱོད་པར་གྱུར་ཏ་རེ། བུད་མེད་དང་
ནི་ནེའུ་ལེ་བཞིན། །བྱ་བ་གང་དང་གང་བརྩམས་པ། །དང་པོ་དེ་ཉིད་བསྒྲུབ་པར་
བྱ༑ །དང་པོ་དེ་ཉིད་མ་བསྒྲུབ་ན། །ཕག་པ་ཤོར་བའི་རྔོན་པ་བཞིན། །བྱ་བ་གང་ལ་
སོགས་པ་བྲམ་ཟེ་མོ་གཟུགས་ཀྱི་སྙེ་མ། གཤིན་རྗེའི་དྲིལ་བུ་མ་དང་བཅས་པའི་གཏམ་



རབ་བྱེད་བདུན་པ།
185
སྣ་དྲངས་ཏེ་བྲིས་སོ། སྟེ ང་གདུང་གི་སྣ་སེངྒེའི་མགོ་ལ། རྒྱལ་པོའི་ཉིན་མོའི་ལད་
མོ་བལ་ཡུལ་དུ་མཛད་པ་ཁྲི་བཙུན་བསུ་བའི་དུས་སུ་བལ་རྗེའི་སྤྱན་སྔར་བྱས་པ་རྣམས་
བྲིས། བྱང་ངོས་ཀྱི་གདུང་སྣེ་ལ་མཚལ་གྱི་རོ ལ་མོ་བྲིས། ཀ་བ་རྣམས་ལ་མཆོད་
གནས་སུ་རབ་ཏུ་བྱུང་བ་རྣམས་ཀྱི་དོན་དུ་འདུལ་བའི་རྒྱུད་རིས་ཀླུའི་རྒྱལ་པོ་ཨེ་ལའི་
འདབ་ཀྱི་གཟུགས་ལ་སོགས་བྲིས་ཡོད། གདུང་ཚར་རྣམས་ལ་ཕྱི་རབས་དབོན་སྲས་
རྒྱལ་བློན་རྣམས་ཀྱི་དོན་དུ་མདོ་སྡེའི་རྒྱུད་བྲིས། རྒྱལ་པོས་གདུང་མ་རྣམས་ཀྱི་གགས་
ལ་མངོན་པའི་སྡེ་སྣོད་རྒྱུད་རིས་སུ་བཀོད་དོ། ཡང་ཕྱི་རབས་རྣམས་ལ་རིག་པའི་
ཆོས་གོ་བར་བྱ་བའི་ཕྱིར་གློ་བུར་ནུབ་བྱང་མཚམས་སུ་ལྡེའུ་བྲིས་ཤིང་། ལུང་གི་
ཆོས་གོ་བར་བྱ་བའི་ཕྱི ར་དུ་ནེ་ཙོའི་སྒྲུང་དང་སྤྲེའུའི་སྒྲུང་། བྱའི་སྒྲུང་ལ་སོགས་
པ་སྒྲུང་རིས་མང་པོ་བྲིས། གཡུ་ཕྲེང་ནས་བཤད་པའི་གཙང་ཁང་དབུས་མ་དང་གཡོན་
ངོས་གཙང་ཁང་། གཡས་ངོས་ཀྱི་གཙང་ཁང་སོགས་སུ་བཞེངས་པའི་རྒྱལ་བ་མི་
འཁྲུགས་པ་ལ་སོགས་པའི་སྐུའི་རྒྱུ་གཙོ་བོ་བྱང་ཆུབ་ཀྱི་ཤིང་དང་ཙན་དན་ཀོ ར་ཤི་
ཥ༑ ཙན་དན་སྦྲུལ་གྱི་སྙི ང་པོ། གནས་ཆེ ན་བརྒྱད་ཀྱི་ས། ཆུ་བོ་ནེ་ར་གདྲ་ནའི་
བྱེ་མ། རྒྱ་མཚོའི་འགྲམ་གྱི་བྱེ་མ་སོ གས་ཡིན་པ་དང་། ལས་བཟོ་པའི་གྲངས་
ཀ་ནི་རྡོ་ལེ ན་པ་བཞི་བརྒྱ་ཐམ་པ། རྡོ་སྦེང་པ་བཞི་བརྒྱ་ཐམ་པ། ཤིང་གཏུབ་པ་
བཞི་བརྒྱ་ཐམ་པ། ཤིང་སྟོ ད་པ་བཞི་བརྒྱ་ཐམ་པ། སྤེ ན་མའི་སླས་མ་རླན་པ་བཞི་
བརྒྱ་ཐམ་པ། འདམ་པ་བཞི་བརྒྱ་ཐམ་པ་སོགས་ཁྱོན་ལས་མི་བཞི་སྟོང་ཐམ་པ་ཡོད།
ཅེས་པ་དང་། དུས་ཡུན་ཟླ་བ་བཅུ་གཉིས་ལྷག་ཙམ་ལ་གཙུག་ལག་ཁང་བཞེངས་
པ་སོགས་བཀའ་ཆེམས་དང་གསལ་མེ་སོགས་སུ་འཁོད་པ་ལས་སྙི ང་པོ་བསྡུས་ཏེ་
བཀོད་པའོ། །



186
སྲོང་བཙན་ལོ་རྒྱུས་ཞིབ་འཇུག
༣༽ རྒྱ་སྟག་ར་མོ་ཆེའི་གཙུག་ལག་ཁང་གསར་དུ་བསྐྲུན་པ།
ཁྲི་བཙུན་གྱིས་ར་ས་འཕྲུལ་སྣང་གི་གཙུག་ལག་ཁང་གི་རྨང་བཏིང་ཟིན་པ་དང་མཉམ་
དུ་ཀོང་ཇོས་ཀྱང་རྒྱ་སྟག་ར་མོ་ཆེའི་གཙུག་ལག་ཁང་བཞེངས་པའི་མགོ་བརྩམས་པར་
བཤད། གཙུག་ལག་ཁང་དེའི་ནང་ངོས་ཉ་དང་ཆུ་སྲིན་ལ་སོགས་པའི་རི་མོ་སྣ་ཚོགས་
བྱས་པ་དང་། ཀ་བ་ཐམས་ཅད་རྡོ་རྗེ་ཕུར་བའི་དབྱིབས་དང་ཀ་གཞུ། གདུང་། ཁེབས་
ལ་སོགས་པའང་དབྱིབས་རིས་སྣ་ཚོགས་སུ་བྱས། སྟེང་འོག་གི་ཁྱམས་རྣམས་སུ་སེངྒེ་
དཀར་མོ་གནམ་ལ་མཆོང་བ་དང་རྩིག་པ་ཐམས་ཅད་ཁ་དོག་སྣ་ཚོགས་སུ་བྱུགས་ཏེ་ཕྱི་
ནང་རིམ་པ་ལྔ་བརྩིགས་ཤིང་ལྷ་ཁང་གི་དབྱིབས་ཀྱང་རྒྱའི་ལུགས་སུ་བཞེངས་པ་དང་
ཐོག་གི་རྒྱ་ཕིབས་རྣམ་པར་བཀྲ་བ་རྒྱ་སྟག་གནམ་ལ་འཕྱོ་བའི་འགྱིངས་ཉམས་དང་ལྡན་
པས་མཚན་ཡང་རྒྱ་སྟག་ར་མོ་ཆེའི་གཙུག་ལག་ཁང་ཞེས་གྲགས། ནང་རྟེན་གཙོ་བོ་ནི་
དང་ཐོག་རྒྱ་ཡུལ་ནས་གདན་དྲངས་པའི་ཇོ་བོ་ཤཱཀྱ་མུ་ནེ་ཡིན་ཡང་ཕྱིས་སུ་མུ་ནེ་བཙན་པོའི་
སྐབས་རྒྱ་བོད་དམག་འཁྲུག་གིས་ཇོ་བོ་མི་བསྐྱོད་རྡོ་རྗེ་བཞུགས་སུ་གསོལ། དེ་ནི་དུས་ཟིང་
གི་རྙོག་གྲ་དང་ཆབ་སྲིད་ཀྱི་དགོས་དབང་གལ་ཆེན་ཞིག་གིས་ཡིན་པ་ལས་རྒྱ་བལ་ནས་དྲངས་
པའི་ཇོ་བོ་དེ་དག་གོ་གནས་མཐོ་དམན་གཉིས་སུ་ལྷུང་བ་ཞིག་མིན་ནོ། །
ཡང་ར་མོ་ཆེའི་གཙུག་ལག་ཁང་གི་ནང་རྟེན་དུ་ཅི་ཡོད་སྐོར་གསལ་པོར་བྲིས་
པ་ལྟ ར་ཡིན་སྲིད་ཀྱང་ལོ་རྒྱུས་རྣམ་བཤད་ཐོར་བུ་ན། ར་ས་འཕྲུལ་སྣང་གི་ནང་རྟེན་
ཆ་ཚང་ར་མོ་ཆེའི་ནང་རྟེན་ཡིན་ཤག་གིས་བྲིས་འདུག་པ་ནི་ལོ་རྒྱུས་རྩོམ་པ་པོ་ཁོང་
གིས་ཐུགས་མཉམ་མ་བཞག་པ་ལས་མ་མཁྱེན་པ་ག་ལ་ཡིན་སྙམ་མོ། །
བཙུན་མོ་གཞན་དག་གིས་གཙུག་ལག་ཁང་བཞེངས་པ་དང་ཉེ་བའི་ས་དགྲ་བརྒྱད་
འགོ ག་བཅོས་བྱས་ཤིང་། མཐའ་འདུལ་ཡང་འདུལ་གྱི་གཙུག་ལག་ཁང་བསྐྲུན་པའི་
ཚུལ་ནི། དེ་ལྟར་བལ་རྒྱའི་སྲས་མོ་གཉིས་ནས་གཙུག་ལག་ཁང་སོགས་བཟོ་བསྐྲུན་



རབ་བྱེད་བདུན་པ།
187
བྱས་པ་བཞིན་བཙུན་མོ་གཞན་དག་གིས་ཀྱང་གཙུག་ལག་ཁང་རེ་གསར་བསྐྲུན་གནང་
ཡོད་དེ། ཞང་ཞུང་བཟའ་ལི་ཐིག་སྨན་གྱིས་ཐེམ་བུ་ལྐོ ག་གི་ལྷ་ཁང་དང་། མི་ཉག་
རུ་ཡོང་བཟས་བྲག་ལྷ་མགོན་པོའི་ལྷ་ཁང་། མོང་བཟའ་ཁྲི་ལྕམ་གྱིས་བྲག་ཡེར་བའི་
ལྷ་ཁང་སོགས་བཞེངས། གོང་དུ་བརྗོད་པའི་ས་དགྲ་འགོག་བཅོས་བྱས་ཚུལ་ནི། ཤར་
ན་བ་ལམ་གྲུམ་པའི་ཆུ་སྲིན་དེའུའི་ཁར་ཐོན་པ་འདྲ་བ་ལ་དབང་ཕྱུག་ཆེན་པོའི་རྟེན་
བསྟན། ལྷོ་ནུབ་ཡུག་མའི་ཤར་རི་ལ་སྡི ག་པ་ནག་པོ་བྱ་ར་བྱེད་པ་ལྟ་བུ་དང་རི་སྲིན་
མོ་རལ་པ་གཟེངས་པ་འདྲ་བ་ལ་རྡོའི་མཆོད་རྟེ ན་བསྟན། བྱང་ན་ཉང་བྲན་དང་དོག་
སྡེའི་དབུས་རི་གླང་ཆེན་གཡུལ་དུ་ཞུགས་པ་འདྲ་བ་ལ་རྡོ་ཡི་སེངྒེ་བསྟན་པ་དང་དེ་
དག་ནི་ད་ལྟའང་གཙུག་ལག་ཁང་ལྟེ་བའི་ཐོག་སོ་གཉིས་པའི་ཕྱོགས་དང་ཕྱོ གས་
མཚམས་སུ་ཕྱི་རྩིག་གི་ལྡེ བས་སུ་གསལ་པོར་ཡོད་པར་བཤད།
ཡང་མཐའ་འདུལ་ཡང་འདུལ་གྱི་གཙུག་ལག་ཁང་བཅུ་གཉིས་བཞེངས་པ་ནི། ཁྲ་
འབྲུག་བྱམས་པ་མི་འགྱུར་བའི་ལྷ་ཁང་། དབུ་རུ་ཚལ་གྱི་ལྷ་ཁང་། གཙང་འགྲམ་གྱི་
ལྷ་ཁང་། གྲོམ་པ་རྐྱང་གི་ལྷ་ཁང་། འདི་དག་ནི་མཐའ་འདུལ་གྱི་ལྷ་ཁང་བཞི་ཡིན།
ཀོང་པོ་བུ་ཆུ་ལྷ་ཁང་། ལྷོ་བྲག་མཁོ་ཐིང་ལྷ་ཁང་། མང་ཡུལ་བྱམས་སྤྲིན་དགེ་
རྒྱས་ལྷ་ཁང་། བྱང་ཕྲ་བདུན་རྩེའི་ལྷ་ཁང་བཅས་ལ་ཡང་འདུལ་གྱི་ལྷ་ཁང་བཞི་ཟེར།
ཁམས་ཀློ ང་ཐང་སྒྲོལ་མ་ལྷ་ཁང་དང་། མོན་སྐྱེར་ཆུ་ལྷ་ཁང་། མཚལ་རི གས་
སྒྲོལ་མ་ལྷ་ཁང་། བྱང་ཚངས་པ་རླུང་ལྷ་གནོན་གྱི་ལྷ་ཁང་བཅས་ལ་རུ་གནོན་གྱི་ལྷ་
ཁང་བཞི་ཞེས་གྲགས། འདི་དག་ནི་གནའ་བོའི་བོད་མི་རིགས་ཀྱི་རྡོ་བརྐོས་ལག་རྩལ་
དང་ཤིང་རྐོས་རི་མོ། ལྡེ བས་རིས་ལ་སོགས་པ་ངོ་མཚར་ཆེ་བའི་སྒྱུ་རྩལ་གྱི་བཟོ་
བཀོད་རིག་དངོས་རེ་རེ་ཡིན་པས་སྐབས་དེའི་ང་ཚོའི་བཟོ་རིག་ལག་རྩལ་གྱི་སྐོར་
མཚམས་སྦྱོར་དང་། ཁྱིམ་མཚེས་རྒྱལ་ཁབ་བལ་ཡུལ་དང་རྒྱ་ནག་སོགས་ལ་ལག་



188
སྲོང་བཙན་ལོ་རྒྱུས་ཞིབ་འཇུག
རྩལ་སྤེལ་རེས་ཀྱི་ཕྱི་འབྲེལ་མི་དམན་པ་ཞིག་ཡོད་པ་སོགས་ཀྱི ས་མཚོན་བྱེད་ཟུར་
ཙམ་སྨྲས་པའོ། །
s
|
༩༽ བཟོ་རིག་ལག་རྩལ་སོགས་ཀྱི་ཐད་རྒྱ་བལ་གྱི་སྲས་མོ་གཉིས་
ལས་སུ་ཞིག་འཇོན་ཐང་དང་བརྩི་མཐོང་ཆེ།
སྤྱིར་བཏང་དམ་ཆོས་བོད་བསྒྱུར་བྱེད་པ་དང་ལྷ་རྟེན་གཙུག་ལག་ཁང་སོགས་གསར་སྐྲུན་
བྱེད་རྒྱུ་ནི་སྐབས་དེར་བཙན་པོ་སྲོང་བཙན་སྒམ་པོ་ལ་མཚོན་ན་གལ་འགངས་ཆེ་བའི་
ཕྱག་ལས་ཤིག་རེད། ཡིན་ནའང་བོད་རང་ལ་དེ་སྔ་བརྐོས་རིས་དང་ལྡེབས་བྲིས། རྩིག་
བཟོ། གསེར་དངུལ་ཟངས་ལྕགས་ལ་སོགས་པའི་དངོས་པོ་བཟོ་སྐྲུན་གྱི་ལག་རྩལ་ཕུལ་
དུ་བྱུང་བ་ཡོད་རུང་། དེ་སྔ་ནང་པ་སངས་རྒྱས་པའི་བསྟན་པ་བོད་དུ་དར་ཁྱབ་སོང་
མེད་པར་བརྟེན་མདོ་རྒྱུད་ནས་བསྟན་པའི་ཡི་དམ་རྒྱལ་བ་ཞི་ཁྲོའི་ལྷ་ཚོགས་ཀྱི་སྐུ་གསུང་
ཐུགས་རྟེན་བཟོ་སྐྲུན་གྱི་ཕྱོགས་ལ་དམིགས་བསལ་གྱི་བྱང་ཆའམ་གོམས་འདྲིས་སོང་
མེད་ཕྱིར། བལ་རྒྱའི་བཙུན་མོ་གཉིས་ལ་མཚོན་ན་བཙན་པོ་དགྱེས་ཚོར་ཡོང་བ་དང་
ཕ་མེས་ཀྱི་བཀའ་ཆེམས་ལག་བསྟར་བྱེད་རྒྱུ། སོ་སོའི་ཐོབ་ཐང་དང་ཁེ་གྲགས། འཇོན་
ཐང་སོགས་འགྲན་རྩོད་ཀྱི་གོ་སྐབས་ཡག་ཤོས་ཤིག་རྙེ ད་ཡོད། ཡིན་ནའང་རྒྱ་མོ་བཟའ་
ཀོང་ཇོས་བལ་བཟའ་ཁྲི་བཙུན་ལ་བཙན་པོས་རྒྱབ་སྐྱོར་དང་། ཁྱིམ་རྒྱུད་ཀྱི་སྐྱེས་ནོར།
རང་ཉིད་ཕྱག་རྗེས་སོགས་གང་གི་ཆ་ནས་ཀྱང་སྡུར་ཐབས་མེད་པ་གསལ་པོ་རེད། དཔེར་
ན༑ དང་པོར་བཙུན་མོ་གཉིས་ལམ་དུ་ཞུགས་སྐབས་ཀྱི་རྫོངས་སྐྱེས་འདྲེན་ཁལ་སོགས་
ཀྱི་ཆ་ལ་བསྡུར་བ་ཡིན་ནའང་བར་ཁྱད་ཆེན་པོ་ཡོད་དེ། བལ་བཟའ་ཁྲི་བཙུན་སྐབས་
སུ༑ ““བཅོམ་ལྡན་འདས་བྱམས་པ་མི་བསྐྱོད་པ་གླང་པོ་ཆེ་བརྒྱད་ཀྱི་ཆེ་ཤོས་ལ་བཀལ།
སྒྲོལ་མ་ལྷ་གཅིག་རང་གི་ཕྱག་ཏུ་བསྣམས་ཏེ་དྲེའུ་ལ་ཆིབས། རིན་པོ་ཆེའི་བང་མཛོད་



རབ་བྱེད་བདུན་པ།
189
ཁ་ཕྱེ་ནས་གླང་པོ་བདུན་གྱིས་ཐེག་ཐང་དུ་བཀལ།” ཞེས་དང་། རྒྱ་མོ་བཟའ་ཐོན་
སྐབས། “ཤཱཀྱ་མུ་ནེ་གྱད་ལྷ་དང་ཀླུ་དགའ་གཉིས་ནས་སྤྱན་དྲངས། དྲེའུ་ཟུང་གཅིག་
ལ་ཀོང་ཇོ་དཔོན་གཡོག་གི་ཆ་རྐྱེན་བཀལ། གཞན་ཐམས་ཅད་ཀྱིས་ཆ་རྐྱེན་རྔ་མོང་བཞི་
ལ་བཀལ།” ཞེས་བཙུན་མོ་གཉིས་ཀྱི་རྫོངས་སྐྱེས་ལ་འབྱོར་ཞན་དང་བརྗིད་ཉམས་
ལ་ཧེ་བག་ཆེན་པོ་བྱུང་བ་དང་།
གཞན་བོད་དུ་དབང་ཤུགས་ཀྱི་ཆ་ནས་ཀྱང་བལ་བཟའ་ཁྲི་བཙུན་གྱིས་ཀོང་ཇོ་
དུས་ཡུན་རིང་ཙམ་ཞིག་ལ་བཙན་པོར་མཇལ་དུ་མ་བཅུག་པའི་སྐོ ར་གསལ་མེ་རུ།
““དེར་བློན་པོ་མགར་གྱིས་ཀྱང་། རྒྱ་ནག་གི་རྒྱལ་པོས་ཉེ་རི ང་བྱས་པ། ལྷ་གཅིག་
ཀོང་ཇོས་བོད་ལ་ལོག་ལྟ་བྱས་པ། རྒྱ་ཡུལ་དུ་དཀའ་ལས་ཆེན་པོ་བྱུང་བ་རྣམས་ཡིད་
ལ་དྲན་ཏེ། ཟླ་བ་གཅིག་མ་ལོན་བར་དུ། ཀོང་ཇོ་དཔོན་གཡོག་རྣམས་ལ་འཁོར་
མཁན་མི་གཅིག་ཀྱང་མེད་པར་བྱས་སོ། དེར་རྒྱ་མོའི་འཁོར་རྣམས་ན་རེ། བོད་
ཡི་དྭགས་ཀྱི་རྒྱལ་ཁམས་ཡིན་ཟེར་བ་བདེ ན་པར་འདུག བཟའ་བཏུང་ལོངས་སྤྱོད་
ནི་མི་འོང་བར་འདུག་ཟེར། དེ་ཐོས་པ་དང་། རྒྱ་མོ་བཟའ་ཡང་སེམས་ལ་བཟོད་
ཐབས་མ་བྱུང་བར་བློན་པོ་མགར་བོས། བློན་པོ་ཆེན་པོ་ཁྱེད་རང་ཇི་ལྟར་གསུངས་
པ་ལ་བརྟེན་ནས་འོང་བ་ཡིན་པ། ཁྱི་བོས་ནས་མ་རྡུང་། ཁྲེལ་མེད་གདོང་(མཐོང་)ཆུང་
མི་བྱེད་པར། ངེད་དཔོན་གཡོག་རྣམས་ལ་རྒྱགས་དང་གོས་སྐྱོལ། ངེད་རྣམས་ས་
ཐག་རིང་ནས་སླེ བས་པ་ཡིན་པས་ཉོན་མོངས་པར་ཡོད་པར་བྱས་པས། མགར་ན་
རེ༑ ང་ལ་ཟས་སྐོ མ་སྐྱེལ་བའི་དབང་ཡང་མེད། རྒྱལ་པོ་དང་མཇལ་བའི་དབང་
ཡང་མེད། ཅི་བྱེད་བལ་མོ་བཟའ་ལ་དབང་ཆེ་བ་ཡིན། ཁྱེད་རང་མོ་ལ་དེ་སྐད་གྱིས་
ཟེ ར་ཏེ། ཁོ་ལོག་སོང་ངོ་།” ཞེས་འཁོད་པ་དང་། ཡང་དེར། “རྒྱ་མོ་བཟའི་བསམ་
པ་ལ། ལར་སྐྱོན་ཆེ། རང་གི་ཕ་མིང་དཔལ་འབྱོར་ལོངས་སྤྱོད་རྣམས་རྒྱབ་ཏུ་བསྐྱར།



190
སྲོང་བཙན་ལོ་རྒྱུས་ཞིབ་འཇུག
ཡུལ་ཐག་རིང་ནས་འོང་། སླེ བ་མ་ཐག་ཡིན་པ། སྡོ ད་པའི་གནས་མ་རྙེ ད། བསྟེན་
པའི་ས་མ་རྙེ ད། རྒྱལ་པོའི་ཞལ་མ་མཐོང་། བཙུན་མོའི་མིང་མ་ཐོབ། ཕྱི་ནང་གི་
བློ ན་པོ་རྣམས་དང་མ་འདྲིས་གང་འདིར།” ཞེས་དང་། ཡང་། “ཇོ་བོ་ཤིང་རྟའི་
སྟེང་དུ་བཞུགས། རྟ་དང་དྲེལ་རྔ་མོ་སོགས་ལ་ཁལ་བཀལ། བོད་ངན་པའི་བྱ་བ་མཐོང་
བས་ཤེས་ཟེར་ཏེ། འགྲོ་བའི་གྲབ་བྱས་དུས་བློ ན་པོ་མགར་བྱུང་ནས། ཁྱེད་ཁྱིམ་
ནས་ཕ་མིང་གི་ཡུལ་དུ་ལོག་པ་མི་འཐད། ངོ་ཡང་ཚ། རྒྱ་ཡུལ་དུ་འགྲོ་བའི་ལམ་
ཡང་མི་ཤོག བོད་དུ་འོང་དུས་ཀྱང་ང་མེད་པར་ལམ་དུ་ལུས་འདུག་ནས་ལམ་མ་ཤོག་
པར་འདུག་པ། ད་ངས་བལ་མོ་བཟའ་ལའང་གྲོས་འདེབས། རྒྱལ་པོ་ལའང་ཞུ་ཤིག་
ཟེ ར་ཏེ། ཁོས་མཇལ་བར་ཞུས་ནས། རྒྱལ་པོ་དགའ་སྟོན་གྱི་གདན་སར་བྱོན་ཏེ།
རྒྱ་མོ་བཟའ་ཀོང་ཇོ་དང་མཇལ་ལོ།” ཞེས་འཁོད་པ་ལྟར་རོ། དེ་བཞིན་གོང་དུ་
ཁྲི་བཙུན་ཁོང་གིས་ལྷ་ཁང་གི་རྨང་བཏིང་མ་ཟིན་པར་རྒྱ་བཟའ་ལ་ར་མོ་ཆེའི་ལྷ་ཁང་
རྩིག་དབང་མ་སྟེ ར་བས་ཤིང་དང་ལོ་མས་རྭ་བ་བགྱིས་པ་སོགས་ལ་བལྟས་ན་བོད་དུ་
དབང་ཤུགས་ཆེ་བ་ནི་བལ་བཟའ་ཡིན་པ་སྨོས་མེད་ཡིན།
ད་དུང་བོད་ཀྱི་བཙན་པོ་དང་མི་མང་ལའང་ཆེ་མཐོང་ཆེ་ཤོས་ནི་རྒྱ་བཟའ་ལས་
བལ་བཟའ་ཁྲི་བཙུན་ཡིན་ཏེ། ཁྲི་བཙུན་གྱིས་ར་ས་འཕྲུལ་སྣང་བཞེངས་སྐབས་བཙན་
པོ་ཁྲི་སྲོང་བཙན་སྐུ་དངོས་སུ་མཛུབ་སྟོན་དུ་ཕེབས་ཤིང་བོད་དམངས་ནས་ཀྱང་ནུས་
ཤུགས་ཡོད་རྒུ་བཏོན་པར་མ་ཟད་དེ ར་བསྔགས་བརྗོད་བླ་མེད་གནང་ཡོད་པ་གསལ་
ཡང་། གཙུག་ལག་ཁང་རྣམ་གཉིས་ལེགས་པར་གྲུབ་མཚམས་བཙན་པོ་ཐོག་མར་
བལ་བཟའི་གཙུག་ལག་ཁང་དུ་གཟིགས་པར་ཕེབས་ཤིང་། དེ ར་ཁྲི་བཙུན་ལ་ཁྱེད་
ཀྱི་ལྷ་ཁང་འདི་འཕྲུལ་དུ་སྣང་ངོ་ཞེས་གསུངས་པ་དང་། དེ་བཞིན་གཙུག་ལག་ཁང་
གི་ངོ་མཚར་ཆེ་བའི་ཡོན་ཏན་བསྔགས་པ་བརྗོད་པ། ངོ་མཚར་འགྲན་མེད་རྒྱལ་བའི་



རབ་བྱེད་བདུན་པ།
191
གཞལ་ཡས་ཁང་། །ཞེས་པ་ནས། ལྷ་ཁང་བསྟན་པ་སྲུང་བའི་བདག་པོར་བསྐོས། །ཞེས་
ཤོ་ལོ་ཀ་སུམ་ཅུ་ལྷག་ཙམ་གསུངས་ཡོད། འོན་ཀྱང་མཐའ་མ་རྒྱ་མོ་བཟའི་ལྷ་ཁང་
དུ་བྱོན་སྐབས། ལོ་རྒྱུས་ཁྲོད། དེ་ནས་རྒྱ་མོ་བཟས་ཀྱང་། རྒྱལ་པོ་ར་མོ་ཆེར་གདན་
དྲངས་ཏེ། ལྷ་ཁང་གཟིགས་སུ་ཕུལ་པས་ཤིན་ཏུ་དགྱེས་པར་གྱུར་ཏོ། ཞེས་པ་ཙམ་
ལས་གང་ཡང་འཁོད་མེད། རྒྱ་མོ་བཟས་ར་མོ་ཆེ་བཞེངས་སྐབས་དེ་འདྲའི་ལོ་རྒྱུས་
གང་ཡང་མི་གསལ་བས་ཀྱང་མཚོན་ནུས་སོ། །
དེ་བས་ཀྱང་བོད་ཀྱི་བཙན་པོ་དང་འཕྲུལ་བློ ན་དག་གིས་བར་ཁྱད་ཆེན་པོ་ཕྱེས་
པ་ནི། དེ་གཉིས་བཙན་པོའི་ཁབ་ཏུ་བསུ་སྐབས་ཀྱང་བལ་བཟའ་ཨང་དང་པོར་བཞག་
ནས་སྔོན་ལ་བསུས་ཤིང་སྲས་མོའི་རིན་དུའང་བལ་བཟའ་ལ་བློན་པོ་རྟ་པ་བརྒྱ་ལ་གསེར་
གྱི་དོང་ཙེ་བརྒྱ་སྐུར་བ་སོགས་གསལ་མེ་རུ། “བོད་ཀྱི་ཡུལ་དུ་ཆག་ཕེབས་སོ། དེར་
བོད་བློན་དང་བོད་འབངས་རྣམས་ཀྱིས་རོལ་མོ་དུ་མ་ཐོགས་ཏེ། བསུ་བ་རྒྱ་ཆེན་པོ་
བྱས་སོ། དེ་ནས་རྒྱལ་པོའི་དགའ་སྟོན་གྱི་གདན་སར་བྱོན་ཏེ། ལྷ་གཅིག་ཁྲི་བཙུན་
དང་མཇལ་བ་ལ་མཐོང་ལུགས་གསུམ་དུ་བྱུང་།” ཞེས་འཁོད་པ་དང་། ཡིན་ནའང་
རྒྱ་མོ་བཟའ་བོད་སླེ བ་སྐབས། ཡང་དེར། “དོན་དམ་པར་བྱང་ཕྱོགས་སྒོ་ལ་བྱོན་
ནས། ར་མོ་ཆེའི་ཐང་ལ་ཕེབས་སོ། དེར་ར་མོ་ཆེར་ཤིང་རྟ་བྱེ་མ་ལ་བྱིང་ནས། གྱད་
ལྷ་དགའ་ཀླུ་དགས་མ་དྲོངས་པར་ལུས་སོ། དེ ར་ཇོ་བོའི་ཕྱོགས་བཞིར་ཀ་བ་བཞི་
བཙུགས། དར་དཀར་གྱི་ཡོལ་བས་བྲེས་ནས་མཆོད་པ་བྱས་སོ།” ཞེས་དང་། ཡང་
དེར། “དེ་ནས་རྒྱལ་པོ་ཡང་ཀོང་ཇོ་ཟླ་བ་གཅིག་གི་བར་ལ་མ་མཇལ་བ་དེས། ཏུན་
ཤིན་ཏུ་འགྱོད་པར་གྱུར་ནས། ཀོ་ཇོའི་སེམས་གསོ་བའི་ཕྱིར། ཀོང་ཇོ་ཁྱོད་འོ་བརྒྱལ་
ལམ། ཉོན་མ་མོངས་སམ། བར་ཆད་མེད་པར་བོད་དུ་སླེ བས་པ་ངོ་མཚར་ཆེ། ཇོ་
བོ་ཇི་ལྟར་བྱས་ལ་གདན་དྲངས། ལ་འཕྲང་ཆུ་གསུམ་ལས་ཇི་ལྟ ར་བྱས་གསུངས།



192
སྲོང་བཙན་ལོ་རྒྱུས་ཞིབ་འཇུག
ལྷ་གཅིག་ཀོང་ཇོ་ན་རེ། ཇོ་བོ་ཤཱཀྱ་ཤིང་རྟའི་སྟེང་དུ་བཞུགས། གྱད་ལྷ་དགའ་དང།
ཀླུ་དགས་འཁོ ར་ལོས་དྲངས། བརྒྱ་ཆུ་ཁུག་པ་གྲུ་ཡིས་བཅད། ལམ་ས་ཐག་རིང་
ཡང་ཐབས་ཀྱིས་བྱོན། བྱེ་མའི་ལ་དགུ་འཁྱགས་ཁ་བསྐོར་ནས་འོང་། མུན་པའི་
རུམ་དུ་མར་མེ་བཏེགས་ནས་འོང་། སེང་ལྡེ ང་གི་ནགས་མ་གཡས་སུ་བསྐྱེལ་ནས་
འོང་། གླ་བའི་ནགས་མ་གཡོན་དུ་བསྐྱེལ་ནས་འོང་། རྒྱ་ནག་ཡུལ་དུ་ཕྱ་གཡང་ཉམས།
བོད་དུ་བདེ་སྐྱིད་ཕུན་སུམ་ཚོགས། བོད་ལ་ཁྲེལ་གདོང་མི་འདུག་གོ། ཟེར་ཏེ་བཤུམས་
སོ༑ དེ ར་ཡང་བློ ན་པོ་ཚོ་སླེ བས་ཙ་ན། ཤགས་ཆེ། ཡུས་ཆེ་བ་བྱས་ཏེ། བློན་པོ་
མགར་ན་རེ། སྤྱིར་རྒྱ་ནག་གི་མི་ཐམས་ཅད་ཀྱིས་བརྙས་པ་བྱས། གནས་མོ་རྒྱ་མོ་
གཅིག་མིན་པ། སེམས་མཁན་མི་གཅིག་ཀྱང་མ་བྱུང་། སྒོས་སུ་རྒྱ་ནག་རྒྱལ་པོས་
ཉེ་རི ང་ཆེན་པོ་བྱས། ལྷ་གཅིག་ཀོང་ཇོ་ཁྱེད་རང་ཡིན་ཀྱང་བོད་ལ་མི་དགའ་བ་ཇི་
ཙམ་བྱས་ཟེར་བས། དེར་རྒྱ་མོ་སྐྱེངས་ཏེ་སྨྲ་རྒྱུ་མ་བྱུང་ངོ༌།” ཞེས་གསུངས་པ་
སོགས་ཀྱིས་བལ་རྒྱའི་སྲས་མོ་གཉིས་ལས་ཕྱག་རྗེས་དང་འཇོན་ཐང་ཆེ་ཤོས་བལ་བཟའ་
ཁྲི་བཙུན་ཡིན་པར་གསལ།
ཡང་གོང་དུ་དྲངས་པའི་ལོ་རྒྱུས་གཡུ་ཕྲེང་ལ་སོགས་པ་འགའ་ཞིག་ན་རྒྱ་བཟས་
རྩིས་ཁོག་ནས་ས་དགྲ་དེ་དག་མ་བཏོན་ན་ར་ས་འཕྲུལ་སྣང་སོགས་འགྲུབ་ཐབས་མེད་
པར་བཤད་མོད། འོན་ཀྱང་དོན་དངོས་ཐོག་ས་དགྲ་དེ་བཏོན་མཁན་བལ་རྒྱའི་སྲས་
མོ་སུ་ཞིག་ཡིན་མིན་ཐག་གཅོད་དཀའ་སྟེ ། ལྡེའུ་ཆོས་འབྱུང་དུ། ས་དགྲ་བཅོས་
མཁན་སོགས་བལ་བཟའ་ཡིན་པ་ལྟར་བཤད་ཡོད་པ་དང་། བུ་སྟོན་རིན་ཆེན་གྲུབ་
དང་མང་ཐོས་ཀླུ་སྒྲུབ་རྒྱ་མཚོ། ཀློ ང་ཆེན་རབ་འབྱམས་པ་སོགས་ཀྱི་བཀའ་འབུམ་
ཁྲོད་ན་ཚིག་འགྲོས་ཙམ་ལས་ནང་དོན་གཅིག་མཐུན་དུ་འདི་ལྟར་གསལ། “དེ་ནས་
བལ་བཟའ་ཁྲི་བཙུན་གྱིས་གཙུག་ལག་ཁང་བཞེངས་པར་འདོད་ཀྱང་བཞེང་དུ་མ་བཏུབ་



རབ་བྱེད་བདུན་པ།
193
པར་བོད་ཀྱི་ས་གཞི་སྲིན་མོ་གལ་རྐྱལ་བསྒྱེལ་བ་འདྲ་བ་འདི་མནན་དགོས་པར་གཟིགས་
ཏེ༑ རི་བཞིའི་གཙུག་ལག་ཁང་བཞི་བརྩིགས་པས་ཀྱང་ཞིག ཡང་སྲིན་མོའི་ཉིང་
ལག་བཞི་གནོན་དགོས་པར་མཁྱེན་ནས་མཐའ་འདུལ་གྱི་གཙུག་ལག་ཁང་ཆེན་པོ་བཞི་
བརྩིགས་ཏེ་གདོད་འོ་ཐང་མཚོ་ལ་རྡོ་མཁར་བརྩིགས། ཤིང་གིས་ཕུབ། ཀླུའི་འདག་
པས་ཞལ་ཞལ་བྱས་ཏེ། ར་ལ་ས་བསྐྱར་ནས་བདལ་ཏེ་ལྷ་སའི་གཙུག་ལག་ཁང་ར་ས་
འཕྲུལ་སྣང་བཞེངས།” ཞེས་གསུངས་བབ་ལྟར་དཔྱད་ན་ས་དགྲ་ངོས་འཛིན་གནང་
མཁན་དང་བཅོས་ཐབས་ལ་མཐའ་འདུལ་ཡང་འདུལ་ལ་སོགས་པའི་ལྷ་ཁང་བཅུ་གཉིས་
བཞེངས་དགོས་པའི་བཀའ་ལུང་གནང་མཁན་སུ་ཞིག་ཡིན་རུང་། གང་ལྟར་དེ་ནི་
ཆབ་སྲིད་ཀྱི་སྐད་ཆ་འབའ་ཞིག་ལས་བཙན་པོའི་སྲིད་གཞུང་གསར་བའི་ལྟེ་གནས་ཀྱི་
ཉེ་འཁྲིས་འོ་ཐང་གི་མཚོ་དེ་སྲིན་མོའི་སྙིང་ཁྲག་ཡིན་སྲིད་པའི་ཚོད་དཔག་བྱེད་པ་ནི་
ཧ་ཅང་བློ་ཡུལ་ལས་འདས་པ་ཞིག་ཏུ་ངེས།
ད་དུང་ཁ་ཅིག་རང་གི་འདོད་པ་ལྟར་ནའང་མཐར་གཏུགས་ན་ས་དགྲ་ངོས་འཛིན་
དང་བཅོས་མཁན་སྲོང་བཙན་རང་ལས་མ་འདས། འོ་ན་སྲིན་མོའི་སྙིང་ཁྲག་དེ་འོ་
ཐང་གི་མཚོ་མ་ཡིན་ཚུལ་རྒྱུ་མཚན་གང་ཡོད་ཅེ་ན། དོན་དམ་དུ་བོད་དབུས་འགྱུར་
གྱི་ལྗོངས་འདི་ཡུལ་གྱི་བཀོད་པ་དང་སའི་དགེ་མཚན་གྱི་ཆ་རྨད་དུ་བྱུང་བར་བརྟེན་
ནས་རྒྱལ་བློན་རྣམས་བསམ་གྲོས་གཅིག་མཐུན་ཐོག་ཕོ་བྲང་གནས་སྤོ་བྱས་པ་ལོ་རྒྱུས་
སྨྲ་པ་རྣམས་ཡོངས་སུ་མཐུན་པར་དཔག་ན། དམ་པའི་ལྷ་ཆོས་དང་འཇིག་རྟེ ན་མི་
ཆོས་གང་གི་ཆ་ནས་ཀྱང་བཙན་པོ་སྲོང་བཙན་སྒམ་པོ་(འཕགས་པ་སྤྱན་རས་གཟིགས་
ཀྱི་སྤྲུལ་པ་)དང་འཕྲུལ་བློན་མགར་སྟོང་བཙན། ཐུ་མི་སམ་བྷོ་ཊ་( རྗེ་བཙུན་འཇམ་
པའི་དབྱངས་ཀྱི་སྤྲུལ་པ་)དང་སྙགས་ཁྲི་བཟང་ཡང་སྟོན། འབྲི་སེ་རུ་གུང་སྟོན་
ལ་སོགས་པས་མ་མཁྱེན་མ་གཟིགས་པ་ཞིག་དོན་དངོས་སུ་ཐང་བལ་གྱི་བུད་མེད་གཉིས་



194
སྲོང་བཙན་ལོ་རྒྱུས་ཞིབ་འཇུག
ནས་དཔྱོད་བཞག་པའི་སྲིན་མོ་ཞིག་ཡོད་མི་སྲིད། ཡང་ན་རྒྱ་མོ་རང་གིས་རང་ཉིད་
དེ་འདྲ་ཞིག་བཟོས་ཡོད་ལས་ཆེ། རྒྱ་བཟའ་ཕྱི་མས་ཀྱང་ས་གཤིས་ལ་འགྱུར་བ་ཕྱིན་
ཅི་ལོག་པ་མང་དུ་བཏང་བ་ལོ་རྒྱུས་ཡིག་ལམ་དུ་གསལ་བ་བཞིན་ནོ། འོ་ན་དེ་ཅི་ཞིག་
ཡིན་སྙམ་ན། དེ་ནི་ཐོག་མར་བལ་བཟའ་ཁྲི་བཙུན་གྱིས་ར་ས་འཕྲུལ་སྣང་བཞེངས་
སྐབས་ལམ་ལྷོང་ཡག་པོ་མ་བྱུང་ཞིང་། དེ་ནི་དུས་དེར་བོད་ཡུལ་ན་དར་ཁྱབ་ཆེ་བའི་
བོན་ཆོས་ཀྱིས་གནོན་ཤུགས་སྤྲད་པ་ཞིག་རེད། འོན་ཀྱང་ཕྱིས་དེ་ལ་བོན་ཆོས་ཀྱི་
ལྟ་གྲུབ་སྤྱད་དེ་འཇིགས་སུ་རུང་བའི་ས་དགྲ་ཞིག་ངོས་འཛིན་དང་དེ་བཅོས་ཐབས་ལ་་
ལྷ་ཁང་གང་མང་ཞིག་བཞེངས་དགོས་པ་དང་། ལྷག་ཏུ་སྲིན་མོའི་སྙིང་ཁྲག་ཡོད་སར་
ར་ས་འཕྲུལ་སྣང་གི་གཙུག་ལག་ཁང་མ་བཞེངས་ཐབས་མེད་ཚུལ་གྱི་དྲིལ་བསྒྲགས་
ཤུགས་ཆེན་པོ་ཞིག་བྱས་པ་ལ་བོན་བློན་རྣམས་ཀྱིས་ཀྱང་བཟློག་ཐབས་གཞན་མ་རྙེད་
པ་རེད། དེའི་རྒྱུ་མཚན་ནི། ཁོ་ཚོས་རྒྱུན་ལྡན་དུ་འཚོ་བའི་ཁྲོད་ལྷ་འདྲེ ར་དོགས་
སྣང་དང་དེའི་འཇི གས་སྐུལ་འོག་འཚོ་བ་སྐྱེལ་མཁན་ཤ་སྟག་ཡིན་པར་བརྟེན། དེ་
ལྟ་བུའི་ས་དགྲ་ཞིག་ཡོད་པ་མ་རེད་ཅེས་ཤོད་མི་ཐུབ་པར་མ་ཟད་དེ་བཞེངས་སུ་མ་
བཅུག་ན་དེའི་མཇུག་འབྲས་ཀྱང་ཁག་ཐེག་བྱེད་ཐབས་མ་བྱུང་བས་རེད།
ཡང་འགའ་ཞིག་ནས་སྐབས་དེར་བཙན་པོ་ཁྲི་སྲོང་བཙན་གྱིས་བོན་ཆོས་ཤུགས་
ཆེན་པོ་བསྣུབས་པར་བྱས་ཞེས་བཤད་ཀྱང་། དོན་དངོས་སྐབས་དེར་བཙན་པོ་སྲོང་
བཙན་སྒམ་པོ་དེ་ནི་བོན་ཆོས་ལ་དམིགས་བསལ་གྱིས་སྡང་འཛིན་བྱེད་མཁན་ཞིག་
མ་ཡིན་པར་ངེས། གལ་ཏེ་བཙན་པོ་ཁོང་བོན་ཆོས་ལ་སྡང་འཛིན་བྱེད་མཁན་ཞིག་
ཡིན་ན། ཁོང་གིས་ར་ས་འཕྲུལ་སྣང་གི་གཙུག་ལག་ཁང་ལ་དགའ་བ་བཞི་ལྡན་གྱི་
ལྷ་ཁང་ཞེས་མཚན་ཡང་མི་གསོལ་ལ། ཀ་བའི་ཟུར་བཞི་གཡུང་དྲུང་གི་རིས་སུ་བྱས་
ནས་བོན་ལུགས་རང་ཇི་ལྟར་བྱས་པ་ཡིན་ནམ། དེ ར་མ་ཟད་ཁོང་གི་བཙུན་མོ་ཞང་



རབ་བྱེད་བདུན་པ།
195
ཞུང་བཟའ་ལ་བོན་པོའི་ལྷ་ཁང་ཐེམ་བུ་ཀོག་ཅེས་པ་ཅིའི་ཕྱིར་དུ་བཞེངས་སུ་བཅུག་
པ་དང་། ལྷག་དོན་ར་སའི་གཙུག་ལག་ཁང་གི་ལྡེ བས་བྲིས་སུ་བོན་གྱི་རྫུ་འཕྲུལ་སྣ་
ཚོགས་པ་སྟོན་པའི་རི་མོ་དང་ཀ་བ་ཤིང་ལོ་ཅན་གྱི་ནང་ལོག་ཏུ་གཡུང་དྲུང་བོན་གྱི་རྒྱུད་
རིས་སུ་བོན་ཤ་བ་གནམ་ལ་འགྲོ་བ་སོགས་བྲིས་གནང་མཛད་པས་དགོས་པ་ཅི་ཞིག་ལགས།
སྤྱིར་བཏང་དངོས་ཡོད་ཀྱི་ལམ་ནས་སྐབས་དེའི་བོན་ཆོས་དང་བཙན་པོའི་ཐུགས་དགོངས་
གསལ་པོར་ཐོན་འདུག་ནའང་དེ་ཚོར་བརྟག་དཔྱད་ཅུང་ཟད་ཀྱང་མ་བྱས་པར་སྐད་ཆ་གང་
ཤར་དུ་གླེ ང་བ་ནི་ལོ་རྒྱུས་ཀྱི་ལམ་ཕྱོགས་མ་རྟོགས་པས་སྐྱོན་དུ་ཆེའོ། །
ད་དུང་དེ་ཙམ་དུ་མ་ཟད་བཙན་པོ་ཁོང་གིས་བོན་ཆོས་ཀྱི་རིག་པ་འདི་ཉིད་སྔར་
བས་མཐོང་ཆེན་དང་དར་སྤེལ་ཡོང་སླད་དུ་སྐབས་དེའི་བོན་ཆོས་ཀྱི་ཞན་ཆའི་རིགས་
དང་། སྲིད་གཞུང་གི་དཔལ་འབྱོར་དང་། འབངས་མིའི་འཚོ་བ་ལ་གནོད་པའི་དམར་
མཆོད་རིགས་སོགས་ཀྱང་བགྱིད་དུ་མི་རུང་བར་བཀས་བཅད་དེ་གཡུང་དྲུང་བོན་གྱི་
བསྟན་པ་ལ་དག་ཐེར་ཡག་པོ་གནང་ཡོད་དེ། རྒྱ་བོད་ཡིག་ཚང་ཆེན་མོ་རུ། “ཞང་
ཞུང་གི་ཡུལ་ནས། བོན་པོའི་གྲུབ་ཐོབ། ཞང་ཞུང་ལྷ་ལྡེ མས་བྱ་བ་བོས་ནས། བོན་
པོ་ལའོ་རྣམ་པས་བྱ་བ། བོན་སློབ་ཏུ་བཅུག་སྟེ། ནད་པའི་རིམ་གྲོ་ལ་སོགས་ལ།
བོན་ཡང་དར་བར་མཛད་དོ།” ཞེས་འཁོད་པ་ལྟར་དང་། དེ་བཞིན་བཙན་པོ་ཁོང་
དང་གདུང་རབས་བཞིའི་རིང་བོན་ཆོས་ལ་དད་གུས་དང་བརྩི་བཀུར་ཧ་ཅང་ཆེན་པོ་
གནང་བཞིན་ཡོད་པ་ལྟར་ལགས།
འོ་ཐང་གི་མཚོ་ཐོག་ཏུ་བལ་བཟའ་ཁྲི་བཙུན་གྱིས་ར་ས་འཕྲུལ་སྣང་གི་གཙུག་ལག་
ཁང་བཞེངས་པས་ནི་རྒྱ་མོ་བཟའ་ཀོང་ཇོ་དང་ཤར་ཕྱོགས་ཐང་གི་བཟོ་བོ་ཡོངས་ལ་སྒྱུ་
རྩལ་དང་འཇོན་ཐང་གིས་འཁོར་གསུམ་ཚ་ཐག་ཆོད་ཅིག་བསྐོར་པ་ཡིན་ཞིང་། དེས་
ནི་ཀོང་ཇོའི་གནས་བབ་ཐད་ཕམ་ཉེས་ཆེན་པོ་བཟོས་ཡོད་པ་བཅས་དཔག་ཐུབ་བོ། །



196
སྲོང་བཙན་ལོ་རྒྱུས་ཞིབ་འཇུག
༥༽ གསེར་དངུལ་གྱི་ཊཾ་ཀ་གསར་དུ་བཏོན་པ།
དེ་ཡང་མདོ་དབུས་མཐོ་སྒང་གི་ཡུལ་གྲུ་ཆེན་པོ་འདིར་རིང་དུ་འཚོ་བའི་བོད་མི་རྣམས་
ནི་ལོ་རྒྱུས་ཀྱི་བརྒྱུད་ལམ་རིང་མོའི་ཁྲོད་མཚར་སྡུག་ལྡན་པའི་སྲིད་འབྱོར་རིག་གསུམ་
གྱི་འོད་སྟོང་གསར་སྐྲུན་དང་མཐོར་འདེགས་བྱེད་མཁན་གྱི་བྱས་རྗེས་མངོན་གསལ་ཅན་
ཞིག་ཡིན་པ་སྨོས་མེད་བཞིན། རྒྱལ་ཕྲན་སིལ་མ་བཅུ་གཉིས་དང་བཅུ་བཞིའི་སྐབས་
ནས་ཞིང་འབྲོག་གི་ཐོན་སྐྱེད་ཕུན་སུམ་ཚོགས་པ་ཡོད་པ་དང་། རྒྱལ་པོ་གཉའ་ཁྲི་བཙན་
པོའི་སྐབས་ནས་རུས་རྒྱུད་ཚོ་བ་ཁག་ལ་ཚོང་ལས་ལ་སོགས་པའི་འབྲེལ་འདྲིས་རྒྱ་ཆེ་
ཙམ་བྱུང་ཞིང་། རྒྱལ་པོ་པུ་དེ་གུང་རྒྱལ་གྱི་སྐབས་སུ་ཞིང་འབྲོག་གི་ལས་གཞི་སྔར་
ལས་ལྷག་པའི་འཐུས་ཚང་ཅན་དུ་གྱུར་པ་དང་། རྒྱལ་པོ་ཨེ་ཤོ་ལེགས་ཀྱི་དུས་ནས་ཞིང་
ལ་དོར་ཁ་དང་འབྲོག་ལ་ཐུལ་རྩིས་བྱེད་སྲོལ་གཏོད་པ་ནས་བཟུང་བོད་ཡུལ་འདིར་ཚོང་
ལས་ཀྱི་རི མ་པ་རྒྱ་ཆེ་ཙམ་དར་ཡོད་པ་དཔག་ཐུབ་པ་དང་། ལྷག་ཏུ་བཙན་པོ་སྟག་
རི་གཉན་གཟི གས་ཀྱི་རིང་ལ་ཚོང་འདུས་ཆེན་པོ་བཅུ་གཉིས་ཟེ ར་བ་བྱུང་བ་དང་།
དེར་མ་ཟད་གྲི་གུམ་བཙན་པོ་དང་འབྲོང་གཉན་ལྡེའུ། གནམ་རི་སྲོང་བཙན་སོགས་
ཀྱི་སྐབས་སུ་ཁྱིམ་མཚེས་རྒྱལ་ཁབ་མི་ཉུང་བ་ཞིག་ལའང་ཚོང་ལས་ལ་སོགས་པའི་
ཕྱི་འབྲེལ་རྒྱ་ཆེ་ཙམ་བྱུང་ཡོད། ཡིན་ནའང་སྐབས་དེ ར་ཚོང་ཟོག་ཁ་སྤྲོད་བྱེད་པ་
ལས་དངོས་པོའི་ཚབ་ཏུ་སྒོར་མོ་སྤྲོད་ཀྱི་ཡོད་མེད་གསལ་པོར་ཤེས་རྟོགས་དཀའ་
བ་ཞི ག་རེ ད། འོན་ཀྱང་བཙན་པོ་སྲོང་བཙན་སྒམ་པོའི་སྐུ་ཚེའི་སྟོད་ཙམ་ལ་བོད་
རང་གི་གསེར་དངུལ་གྱི་སྒོ ར་མོ་བེད་སྤྱོད་བྱེད་སྲོལ་བྱུང་ཡོད་པར་སྙམ། གང་
ཡིན་ཞེ་ན། རྒྱུ་མཚན་མ་འདྲ་བ་རིམ་པ་གསུམ་ཙམ་གྱི་སྒོ་ནས་རོབ་ཙམ་ཞིབ་འཇུག་
བྱས་ན་གསལ་པོར་མཐོང་སྟེ །



རབ་བྱེད་བདུན་པ།
197
དང་པོ། སྐབས་དེར་རྗེ་བློན་རྣམས་དགོངས་ཚུལ་གཅིག་མཐུན་ངང་བོད་ཡོངས་
གཅིག་གྱུར་གྱི་སྲིད་གཞུང་གསར་དུ་བཙུགས་པ་ནས་བཟུང་མཐའ་མཚམས་ཀྱི་རྒྱལ་
ཕྲན་ཆེ་ཆུང་ཀུན་ལ་གཉེན་དང་ཚོང་ལས་ཀྱི་འབྲེལ་བ་གསར་བཟོ་དང་། དཔལ་འབྱོར་
དང་དམག་དོན། རིག་གཞུང་ལ་སོགས་པའི་ཡར་ཐོན་གྱི་རང་བཞིན་རྣམས་ནང་འདྲེན་
བྱེད་ཀྱི་ཡོད། དཔེར་ན། བོད་ཡིག་གསར་བཟོ་དང་ཡིག་ཚང་གི་རི མ་པ། ནང་
ཆོས་བོད་བསྒྱུར་དང་གཙུག་ལག་ཁང་ལ་སོགས་པའི་བཟོ་སྐྲུན་སྣ་ཚོགས་ཀྱི་སྐོར་ལ་
སོགས་པ་ལྟ་བུའོ། དེ་ལྟར་སྤྱི་ཚོགས་ཀྱི་དགོས་མཁོ་ལ་གཞིགས་ཏེ་ཆབ་དཔལ་རིག་
གསུམ་གྱི་ཐད་ལ་སྔར་མེད་གསར་གཏོད་དང་ཉམས་པ་སླར་གསོ། ཡོད་པ་གོང་འཕེལ་
དུ་གཏོང་བའི་ལས་གཞི་རྒྱ་ཆེ་ཙམ་བཟུང་སྟེ་ཐུ་བྷོད་ཀྱི་རྒྱལ་ཁམས་འདི་ཤར་གླི ང་
ཨེ་ཤ་ཡའི་ཕུལ་བྱུང་གི་རྒྱལ་ཁབ་ཅིག་ཏུ་ངོས་འཛིན་ཡོང་བར་བསམ་སྟེ། རྒྱ་དཀར་
ནག་དང་བལ་བོ། ལི་ཡུལ། ཏ་ཟིག་ལ་སོགས་པ་བརྒྱུད་ཕྱིའི་རྒྱལ་ཁབ་མི་ཉུང་བ་
ཞིག་ལ་འབྲེལ་བ་ཤུགས་ཆེ་བཟུང་ཡོད་པ་དང་། ལྷག་ཏུ་ཚོང་ལས་ཀྱི་འབྲེལ་བ་
གཙིགས་ཆེར་བཟུང་ཡོད་རྐྱེན་ཕྱིའི་རྒྱལ་ཁབ་མི་ཉུང་བ་ཞིག་གི་ཐོན་དངོས་དང་གསེར་
དངུལ་གྱི་དོང་ཙེ་བོད་ཡུལ་དུ་སླེ བས་ཡོད་པ་དང་། སྐབས་དེར་རྒྱལ་ཁབ་སོ་སོའི་
བར་ལོ་རྒྱུས་དང་ཤེས་རིག ཁྲིམས་ལུགས་དང་དཔལ་འབྱོར། བཟོ་རིག་ལག་རྩལ་
སོགས་ཁྱོད་ལས་ང་བཟང་གི་འགྲན་རྩོད་ཤུགས་ཆེན་བྱུང་དང་འབྱུང་བཞིན་པ་སྨོས་
མེད་ཡིན། དེར་བརྟེན་རྒྱལ་ཁབ་ཕྱི་ནང་བར་དངོས་ཟོག་བརྗེ་ལེན་སྐབས་སོ་སོའི་
ཐོན་དངོས་དང་རང་བཟོའི་སྒོར་མོ་སོགས་ནི་ཕན་ཚུན་བར་ཡར་ཐོན་དང་འཕེལ་རྒྱས་
ཀྱི་གནས་རི མ་འབྱེད་བྱེད་ཀྱི་ཆ་རྐྱེན་ཡག་ཤོས་ཤིག་ཏུ་བརྩི་བཞིན་པ་ནི་གནའ་དེང་
གི་ལོ་རྒྱུས་ཡིག་ཚང་དག་ན་གསལ། དེས་ན་སྐབས་དེར་བོད་བཙན་པོ་ལ་མཚོན་ན་
རང་བཟོའི་དངུལ་སྒོར་ནི་ཅི་བས་ཀྱང་མེད་ཐབས་མེད་པ་ཞིག་ཏུ་སོང་། སྐབས་དེར་



198
སྲོང་བཙན་ལོ་རྒྱུས་ཞིབ་འཇུག
གསེར་དངུལ་གྱི་སྒོར་མོ་གསར་བཟོ་བྱེད་དགོས་ཆགས་ཡོད་པ་ནི་བཙན་པོའི་སྲིད་
གཞུང་ནས་གསེར་དངུལ་གྱི་ཊཾ་ཀ་བཟོ་སྐྲུན་བྱེད་པའི་རྒྱུ་རྐྱེན་ཨང་དང་པོ་ཡིན།
གཉིས་པ། སྐབས་དེར་བཙན་པོའི་སྲིད་གཞུང་ལ་གསེར་དངུལ་གྱི་སྒོར་མོ་
གསར་བཟོ་བྱེད་པ་ལ་དེའི་རྒྱུ་ཆ་དང་ལག་རྩལ་གྱིས་ཐོན་མིན་ལ་ཞིབ་དཔྱད་ཅིག་བྱས་
ནའང་དུས་དེར་གསེར་ཊཾ་དང་དངུལ་ཊཾ་ནི་ངེས་པར་དུ་གསར་བཟོ་བྱེད་དགོས་པའི་
དུས་རིམ་ཞིག་ཏུ་ལག་རྩལ་གྱིས་སྐུལ་མ་ཤུགས་ཆེར་ཐེབས་ཡོད། དེ་ཡང་གཉའ་
ཁྲི་ཡར་སྔོན་ནས་བོད་ལ་མཚོན་ཆ་དང་གོ་ཁྲབ་ཀྱི་སྐོར་མང་ཙམ་ཡོད་པ་ཆོས་འབྱུང་
མཁས་དགའ་རུ་གསལ་བ་དང་། རྒྱལ་པོ་གྲི་གུམ་བཙན་པོ་དང་བློན་པོ་ལོ་ངམ་གྱི་
གཡུལ་འགྱེད་སྐབས་བཙན་པོ་དེའི་དངུལ་གྱི་མེ་ལོང་དང་དུང་གི་ཨ་ལོང་སོགས་
གསོལ་ཡོད་པ་དང་ཁོང་སྐུ་གྲོངས་པ་ན་ཟངས་ཀྱི་སྒྲོམ་བུར་བཅུག་ཡོད་པ་དང་། པུ་
དེ་གུང་རྒྱལ་གྱི་དུས་སྐབས་སུ་རྡོ་བཞུས་ཏེ་གསེར་དངུལ་ཟངས་ལྕགས་སོགས་བཏོན་
པའི་ཆེད་ལས་ལག་རྩལ་རུ་ཁག་སོགས་བཙུགས་ཡོད་པ་དང་། གནམ་རི་སྲོང་བཙན་
གྱི་རིང་ལ་གསེར་དངུལ་ཟངས་ལྕགས་གཤའ་ཚེ་སོགས་ཀྱི་ཐོན་ཁུངས་ཁྱད་པར་བ་
རྙེ ད་ཕྱིར་བཙན་པོ་འདི་ཉིད་ཀྱི་སྐུ་དུས་སུ་བོད་རང་ཉིད་ཀྱི་བཟོ་ལས་མཁས་དབང་
དབུ་བཞུགས་ཐོག་རྒྱ་བལ་སོགས་ནས་ཆེད་ལས་མཁས་པ་གདན་འདྲེན་བྱས་ཏེ་བོད་
ཀྱི་བཟོ་རིག་ལག་རྩལ་དེ་སྔར་ལས་འཐུས་ཚང་དང་བྱང་ཆུབ་པར་བྱས་ཏེ་ཡར་རྒྱས་
གོང་འཕེལ་དུ་བཏང་ཡོད། །
དཔེར་ན། དུས་དེར་རྒྱ་ནག་ཏུ་བཙུན་མོ་སློང་བའི་སྐབས་བློན་པོ་མགར་ནས་
རྩིས་ན་ཕོ་ཉ་ཐོག་མར་བསྐྱོད་སྐབས་སུ་གསེར་གྱི་ཁྲབ་ལ་རིན་པོ་ཆེ་སྣ་ལྔས་རྒྱན་བཏབ་
པ་འོད་ཟེ ར་སྣ་ཚོགས་འཕྲོ་བ། མདའ་མདུང་སོགས་ཀྱིས་རྒོལ་དུ་མི་ཐུབ་པ་ཞིག་
རྒྱ་རྒྱལ་ལ་སྐུར་ཡོད་པ་དང་། ཐེངས་གཉིས་པར་རྒྱ་ནག་དང་ཀོ་རི་ཡའི་གཡུལ་འགྱེད་



རབ་བྱེད་བདུན་པ།
199
དུས་སུ་གསེར་གྱི་ངང་པ་རིང་ཚད་ལ་ཆག་ཤིང་བདུན་པ་དང་ནང་དུ་བདུད་རྩི་ཆང་
གིས་བཀང་བ་ཞིག་རྒྱ་རྒྱལ་ལ་གནང་ཡོད་པ་དང་། ཐེངས་གསུམ་པར་གསེར་གྱི་ཡོ་
ཆས་བཅོ་ལྔ་སྐུ ར་ཡོད་པ་སོགས་ལ་དཔྱད་ན་དུས་སྐབས་དེའི་བོད་ཀྱི་བཟོ་རིག་ལག་
རྩལ་གྱི་རིན་ཐང་རྟོགས་ཐུབ། དེར་བརྟེན་ཐང་ཡིག་ཏུའང་བོད་ཀྱི་བཟོ་དངོས་གོ་
ཁྲབ་སོགས་ཧ་ཅང་བཙན་པ་དང་རིན་པོ་ཆེ་གསེར་དངུལ་ཟངས་ལྕགས་ཀྱི་ཐོན་ཁུངས་
ཕུན་སུམ་ཚོགས་པར་བཤད། དེ་ལྟར་སྐབས་དེར་གསེར་དངུལ་གྱི་ཊཾ་ཀའི་རྒྱུ་ཆ་
དང་བཟོ་སྐྲུན་གྱི་ལག་རྩལ་ཕྱོགས་ལ་མ་འདང་མ་འཇོན་པའི་དཀའ་ངལ་རྩ་བ་ནས་མེད་
པ་ནི་དངུལ་དངོས་གསར་བཟོ་ཡི་རྒྱུ་ཆ་གལ་ཆེ་ཤོས་དེ་འཛོམས་ཡོད་པ་དང་།
གསུམ་པ། སྔར་གྱི་ལོ་རྒྱུས་ཡིག་རྙི ང་དག་ནའང་སྐབས་དེར་གསེར་དངུལ་
གྱི་ཊཾ་ཀ་གསར་དུ་བཏོད་དེ་རྒྱལ་ཁབ་ཕྱི་ནང་དུ་བེད་སྤྱོད་མཛད་ཡོད་པར་གསལ་ཏེ།
བཙན་པོའི་བཀའི་ཕོ་ཉ་མངགས་ཏེ་བལ་རྒྱལ་གྱི་སྲས་མོ་སློང་སྐབས་སུ་གསེར་གྱི་དོང་
ཙེ་སྟོང་དང་གསེར་བྱེ་བྲེ་གང་། མིའི་རིན་པོ་ཆེ་ལ་ལྷའི་རིན་པོ་ཆེ་ཡིས་ཕྲ་བཏབ་
པའི་དྲ་བ་ཞིག་བསྐུར་བ་དང་། རྒྱ་ནག་བཀྲ་ཤིས་ཁྲི་སྒོ་རུ་ཀོང་ཇོ་སློང་སྐབས་གསེར་
གྱི་དོང་ཙེ་བརྒྱད་བརྒྱ་དང་གསེ ར་པང་མིག་བདུན། ལྷའི་གོས་ཆེན་རིན་ཐང་བྲལ་
བ་ཞིག་བསྐུ ར་ཡོད་པ་སོགས་གསལ་བ་དང་། གཞན་ཏུན་ཧོང་ཡིག་རྙི ང་དུའང་སྐུ་
བྱས་པ་དང་རྫུན་གཏམ་པ། གཞན་ལ་སྲོག་སྐྱོབ་ནུས་བཞིན་དུ་རང་ཡན་དུ་འགྲོ་བ།
རི་དྭགས་རྔོན་པའི་སྐབས་བསད་རྨས་བྱུང་རིགས་སོགས་ལ་སྐབས་དེ ར་སྒོར་མོའི་
ཉེས་ཆད་གཅོད་ཀྱི་ཡོད་སྐོ ར་མང་དུ་གསལ་བ་ལས་དཔེ་མཚོན་ཙམ་བཀོད་ན།
“གནོད་འཚེ་གཏོང་མཁན་ནམ་བྱས་ཉེས་ཅན་གཡུའི་ཡི་གེའི་པ་མན་དང་ཕྲ་མེན་གྱི་
ཡི་གེ་ཡན། གནོད་འཚེ་ཕོག་ཡུལ་ནང་བློན་ཆེན་པོ་ལ་སོགས་པའི་རིགས་ལ་མི་བསད་
པའི་སྟོང་འཇལ་དངུལ་སྲང་ཆིག་ཁྲི་ཐམ་པ་དང་རྨས་པའི་སྟོང་འཇལ་དངུལ་སྲང་ལྔ་



200
སྲོང་བཙན་ལོ་རྒྱུས་ཞིབ་འཇུག
སྟོང་ཐམ་པ། ཕྲ་མེན་གྱི་ཡི་གེ་པ་ཞིག་གིས་ཞང་བློན་གཡུའི་ཡི་གེ་པ་དང་དེའི་ཕ་
མེས་བསད་རྨས་བྱུང་རིགས་ལ་བསད་པའི་སྟོང་འཇལ་དངུལ་སྲང་དྲུག་སྟོང་ཐམ་པ་
དང་རྨས་སྟོང་དངུལ་སྲང་སུམ་སྟོང་ཐམ་པ། གཙང་ཆེན་རྒྱལ་འབངས་རྒོད་དུ་འཚལ་
སྟོང་མཉམ་པ་ཞིག་གིས་གཡུང་བྲན་དང་ལྷོ་བལ་གྱི་བཙོན་དུ་གནས་པ་ཡན་ཆད་བསད་
རྨས་བྱུང་རིགས་ལ་བསད་པའི་སྟོང་འཇལ་དངུལ་སྲང་བརྒྱ་དང་ལྔ་བཅུ་ཐམ་པ་དང་
རྨས་སྟོང་དངུལ་སྲང་སུམ་ཅུ་ཐམ་པ་ཡིན།” ཞེས་དང་། ཡང་ལི་ཡུལ་ནས་ཐོན་
པའི་ཁྲམ་ཤིང་དུ། ““སྟོང་བོང་སྦྲུམ་གཅིག་ལ་སྲང་བཞི། ཕོ་བོང་གཅིག་ལ་དངུལ་
སྲང་གསུམ། དཀྱེའུ་བོར་བོང་གཅིག་ལ་སྲང་གཉིས།” ཞེས་སྟོང་འཇལ་དུ་བོང་
སྦྲུམ་གཅིག་ལ་དངུལ་སྲང་བཞི་དང་ཕོ་བོང་གཅིག་ལ་དངུལ་སྲང་གསུམ། བོང་ཕྲུག་
གཅིག་ལ་དངུལ་སྲང་གཉིས་ཡིན་པར་གསལ་བ་དང་། དེ་སྐོར་རྒྱས་པ་ཁྲམ་ཤིང་དུ་
གཟིགས་པར་ཞུ། ཡང་དེང་སང་ལོ་རྒྱུས་སྨྲ་པ་འགའ་རེ ས་། གནའ་དུས་སུ་བོད་
མིས་སྒོར་མོའི་ཚབ་ཏུ་སྲ་གཟུགས་སུ་ཆགས་པའི་ཚྭ་ཁུ་ལེབ་མོ་དང་རིན་པོ་ཆེ་གཟུ་
སོགས་ཀྱིས་བྱེད་ཀྱི་ཡོད་ཟེ ར་བ་དང་། རེ་ཤས་ནས་དུས་རབས་བཅུ་གསུམ་པའི་
དུས་དཀྱིལ་དུ་བོད་ཀྱིས་བལ་ཡུལ་རྒྱལ་ཁབ་ཀྱི་བལ་ཊཾ་དང་ལྗིད་ཚད་དང་མཐུན་པའི་
བཅུ་གསུམ་ཞེ་དྲུག་འཁོད་པའི་དངུལ་གྱི་ཊཾ་ཀ་ཐོག་མ་དེ་འགྲེམས་སྤེལ་བྱས་པ་དང་།
ཕྱི་ལོ་ ༡༩༡༡ ནས་བོད་གཞུང་རང་གིས་བཟོས་པའི་བོད་ཤོག་གསང་རྟགས་
ཆུ་ཡིག་ཏུ་དགའ་ལྡན་ཕོ་བྲང་འཁོད་པའི་ཤོག་དངུལ་ཊཾ་ཀ་ལྔ་དང་ཊཾ་བཅུ། ཊཾ་བཅོ་
ལྔ༑ ཉི་ཤུ་རྩ་ལྔ། ལྔ་བཅུ་ཅན་བཅས་གསར་གཏོད་གནང་བར་བཤད་ཀྱང་སྐད་ཆ་
དེ ་རི་བོང་གིས་སྟག་ལ་རྡུང་བ་ལྟ་བུ་ཞིག་སྟེ་དུས་རབས་ཀྱི་ཡ་མཐའ་དང་མ་མཐའ་
གཉིས་སུ་ལྷུ ང་འདུག གང་ཡིན་ཞེ་ན། སྔ་མའི་བཞེད་ལུགས་ནི་གྲི་གུམ་བཙན་པོ་
དང་ལྷ་ཐོ་ཐོ་རི་གཉན་བཙན། སྟག་རི་གཉན་གཟིགས་ཀྱི་སྐབས་དང་། ཕྱི་མ་ནི་



རབ་བྱེད་བདུན་པ།
201
༧གོང་ས་བཅུ་གསུམ་པའི་སྐབས་ལས་སུམ་གཉིས་ས་ཡི་ཁྱོན་ལ་མངའ་བསྒྱུར་པའི་
བོད་ཀྱི་བཙན་པོའི་དུས་སྐབས་དེ་ཟིན་མི་འདུག་གོ། །
འོ་ན་ཁྱོད་ཀྱིས་བཙན་པོའི་དུས་སྐབས་དེ་གང་ལ་བཤད་ཅེ་ན། ཆོས་རྒྱལ་སྲོང་
བཙན་སྒམ་པོ་ནས་ལྷ་སྲས་འུ་དུམ་བཙན་པོའི་བར་དེ་ཕྱི་ལོ་ ༥༨༢ ནས་ ༨༤༢
བར་ལ་བཤད་དགོས་ཤིང་། སྐབས་འདིར་ང་ཚོའི་སེམས་ལ་རང་ཤུགས་ཀྱིས་དྲི་བ་
ཞིག་ཐོན་ཡོང་བ་ནི་དུས་སྐབས་དེར་གསེར་དངུལ་གྱི་སྒོ ར་མོ་ཚད་ལྡན་ཞིག་ཡོད་
སྲིད་ན་ཕྱིས་ནས་སྒོར་མོ་གསར་གཏོད་གནང་དགོས་པ་ཅིའི་ཕྱིར་སྙམ་ན། ལྷ་སྲས་
འུ་དུམ་བཙན་པོ་རྐྱེན་ལམ་དུ་བཏང་བ་ནས་བཟུང་རྐྱེན་སྣ་ཚོགས་ཀྱི་དབང་གིས་རྒྱལ་
སྲས་གཉིས་ཀྱང་མ་མཐུན་པར་ཆགས་ཏེ་འཁྲུག་རྩོད་ཡུན་རིང་བྱུང་བ་དང་། མཐར་
འབངས་གྱེན་ལོག་གི་རྐྱེན་གྱིས་བཙན་པོའི་སྲིད་གཞུང་མགོ་རྟིང་སློག་སྟེ་མཐའ་ན་
ཡབ་མེས་ཀྱི་བང་སོ་དག་ཀྱང་རྩ་བ་ནས་སློག་པ་སོགས་དུས་འགྱུར་བློ་ཡུལ་ནས་འདས་
པ་ཞིག་བྱུང་ནས་མི་ལོ་བཞི་བརྒྱ་ཟིན་ཙམ་ལ་ཐུ་བྷོད་སྟོབས་ལྡན་རྒྱལ་ཁབ་དེ་སིལ་
བུར་འཐོར་ཡོད་པ་དང་། དེར་མ་ཟད་ཕྱིས་ཀྱི་ཆོས་བརྒྱུད་ཆེ་ཁག་གིས་དབང་བསྒྱུར་
སྐབས་ཀྱང་དགའ་ལྡན་ཕོ་བྲང་བར་དུ་ཆོས་ལུགས་དང་ལུང་ཚན་འཐེན་འཁྱེར་གྱིས་
འཁྲུག་རྩོད་བར་མ་ཆད་པར་བྱུང་ཡོད་པ་སོགས་ལ་དཔག་ན་དྲི་བ་དེ ར་རང་ཤུགས་
ཀྱིས་ལན་འདེབས་མི་དགོས་པར་ཆགས་ཡོད་ཀྱང་སྤྲོས་པས་ཆོག་གོ། །



རབ་བྱེད་བརྒྱད་པ།
འབངས་མི་སེར་གྱི་འཚོ་བ་དྲོ་སྐྱིད་ལྡན་པར་མཛད་པ།
བཙན་པོ་སྲོང་བཙན་སྒམ་པོའི་སྐབས་དམག་དཔུང་དང་དམངས་ཕལ་བའི་དབྱེ་བ་གསལ་
པོ་བྱུང་ཞེས་རང་རེའི་ལོ་རྒྱུས་སྨྲ་པ་ཕལ་ཆེར་ཞལ་མཐུན་པར་འདུག དེའི་ཕྱིར་སྐབས་
དེར་རྒོད་དང་གཡུང་ཞེས་པའི་ཐ་སྙད་དེ་གསར་དུ་ཐོན་པ་ཡིན་སྙམ། རྒོད་ཅེས་པ་མི་
རབས་ཚ་རྒྱུད་ལ་དམག་དཔུང་དུ་ཞུགས་ཏེ་དགྲ་འདུལ་གཉེན་སྐྱོང་གི་བྱ་བ་འགན་ལེན་
གཙང་མ་བྱེད་ཐུབ་མཁན་ཞིག་དང་། གཡུང་ཞེས་པ་ནི་དྲག་པོ་གཡུལ་གྱི་ལས་ལ་ཞུགས་
མཁན་མ་ཡིན་པར་གཙོ་བོ་ཞིང་ལས་དང་འབྲོག་ལས་ལ་བརྟེན་ནས་བཙན་པོའི་སྲིད་གཞུང་
ལ་དཔྱ་ཁྲལ་འབུལ་ཞིང་། ཚོང་ལས་དང་བཟོ་སྐྲུན་སྣ་ཚོགས་ཀྱི་ལས་རིགས་ཆེད་གཉེར་
བྱེད་མཁན་ཞིག་ཡིན། སྤྱིར་གཉའ་ཁྲིའི་ཡར་སྔོན་དང་ནང་སྒོས་པུ་དེ་གུང་རྒྱལ་གྱི་
རིང་ནས་ཞིང་འབྲོག་གི་ལས་ཀ་རྒྱ་ཆེ་ཙམ་དར་བ་དང་། བཙན་པོ་འདི་ཉིད་ཀྱི་སྐུ་དུས་
སུ་ཞིང་ལས་ཀྱི་རིམ་པ་སྔར་ལས་ཕུན་སུམ་ཇེ་ཚོགས་སུ་སོང་བར་བརྟེན། འབངས་
མིའི་འཚོ་བའི་ཕྱོགས་ལ་མ་ལྡེང་བ་དང་མ་སེལ་བའི་དཀའ་ངལ་མེད་པ་དང་། དེའི་
ཁར་བཙན་པོ་འདི་ཉིད་ཀྱི་རུས་རྒྱུད་ཚོ་བ་ཁག་དང་མཐའ་མཚམས་ཀྱི་རྒྱལ་ཕྲན་རྣམས་
ཆིག་སྒྲིལ་གྱིས་སྲིད་གཞུང་གསར་པ་དེས་ལྷ་ཆོས་དང་མི་ཆོས་ཀྱི་ཁོད་སུམ་ཅུ་རྩ་དྲུག་
གི་ཁྲིམས་ཡིག་ཆེན་མོ་གཏན་འབེབས་གནང་བའི་མཐུས་ནང་ཁུལ་ལ་ཁྱོད་ཤི་ང་གསོན་
གྱི་འཐབ་འཁྲུག་སོགས་མེད་པར་ཉམས་དགའ་བའི་ལྷིང་འཇགས་ཀྱི་འཚོ་བར་རོལ་བཞིན་



204
སྲོང་བཙན་ལོ་རྒྱུས་ཞིབ་འཇུག
པ་དང་། གཞན་ཡང་སྐབས་དེར་འབངས་མི་ཚོས་འཚོ་བའི་ཐོན་སྐྱེད་བྱེད་སྟངས་གཙོ་
བོ་ནི་ཞིང་འབྲོག་གི་ལས་ཀ་དང་། ནགས་ལས་དང་། ལྡུམ་རྭ་གསོ་བ། རི་དྭགས་
རྔོན་པ། གཏེར་ཁ་འདོན་པ། ཚོང་ལས་གཉེར་བ། བཟོ་ལས་བྱེད་པ་སོགས་ཡིན།
ལག་ཤེས་བཟོ་ལས་ཐད་ལ་ཤིང་བཟོ་དང་། རྡོ་བཟོ། གསེར་དངུལ་ཟངས་
ལྕགས་སོགས་བཙོ་སྦྱངས་དང་གཡུ་བྱུར་མུ་ཏིག་སོགས་བརྡར་གཅོད། ཀོ་པགས་
མཉེད་བྱེད་པ་དང་། ཆུ་བོ་དང་བྲག་རོང་ལ་ཟམ་པ་འཛུགས་པ། གཙང་པོ་ལ་གྲུ་
གཏོང་བ། འཐག་ལས། སྲིན་ལས། ཤོག་བཟོ། རྫ་བཟོ། འབུར་བརྐོ། ཨ་རག་
བསྙལ་བ། གྲོ་འཐག་པ། གོ་མཚོན་བཟོ་བ་སོགས་བཟོ་ལས་ཀྱི་གྲངས་འབོར་དང་
རྒྱུ་སྤུས་གང་ཐད་ཚད་ངེས་ཅན་ཞིག་ཏུ་སོན་ཡོད་པ་དཔག་ཐུབ།
ཡང་དུས་དེར་འབྲོག་ལས་ཀྱི་སྒོ་ཕྱུག་གཙོ་བོ་ནི་རྟ་དྲེལ། བ་ཕྱུགས། གླང་།
གཡག འབྲི། མཛོ་མོ། ར་ལུག བ་མེན། རྔ་མོང་སོགས་ཡིན་པ་དང་།
ཞིང་ལས་ཀྱི་སྟོན་ཐོག་གཙོ་བོ་ནི་བྲའོ་དང་། སྲན་ཆུང་། རྒྱ་བྲ། སོ་བ། ཡུངས་
དཀར། པད་ཁ། མ་རྨོས་ལོ་ཏོག སྲན་མ། ནས། གྲོ། རྒྱ་སྲན་སོགས་ཡིན་ཡང་
ཤིང་ཏོག་དང་ལྡུམ་རིགས་སྣ་ཚོགས་སྐོར་ཡར་ལུང་སོགས་བོད་ཀྱི་ལྷོ་ཕྱོགས་དམའ་
ས་རྣམས་ལས་གཞན་པའི་བྱང་ཕྱོགས་སར་དེ་འདྲའི་ཤིང་འབྲས་དང་ལོ་ཐོག་སོགས་
འཛོམས་པོ་མིན་ཡང་སྤྱིར་བཏང་གང་གིས་ཆ་ནས་ཀྱང་ཐོན་ཁུངས་ཕུན་སུམ་ཚོགས་
པོ་ཡོད་པ་ཡིན། ཡུལ་མི་ཚོས་ལས་གསེང་ཁྲོད་རྒྱུན་དུ་གླུ་ལེན་བྲོ་རྡུང་དང་། རྟ་
རྒྱུགས་མདའ་འཕེན་སོགས་རྩེད་རིགས་བསྡུར་བ་དང་། མཆོང་རྩེད་དང་། ཆུ་རྐྱལ་
སོགས་ལུས་རྩལ་འགྲན་པ་དང་། རྡོ་འགྱོགས་པ་དང་ཐག་པ་འཐེན་པ། ལག་འཇུ་
བྱེད་པ། གཡུག་དཀྱུ་བ། ཁེད་དང་ཤགས་འགྱེད་པ། གཏམ་བཤད་ལ་སོགས་པ་
སྤྲོ་བག་ཕེབས་པའི་ངག་རྩལ་རྩེད་རིགས་སྣ་ཚོགས་པར་རོལ་ཅིང་། འབྲོག་པ་རྣམས་



རབ་བྱེད་བརྒྱད་པ།
205
སྦྲ་གུར་ཕུབ་ནས་དབྱར་རྩྭ་ཆུ་བཟང་སར་གནས་སྤོ་ཞིང་དགུན་ས་གནས་དྲོ་སར་སྡོད་
ཅིང་གནམ་གཤིས་དང་བསྟུན་པའི་རྟ་ནོར་འཚོ་སྐྱོང་བྱེད། ཞིང་པ་རྣམས་ནི་གནས་
གཅིག་ཏུ་ཁང་པ་བརྩེགས་ཏེ་གྲོང་ཁྱེར་དང་གྲོང་བརྡལ། ཞིང་གྲོང་གི་རྣམ་པར་སྡོད།
དེ་ཡང་འབངས་མིའི་ལས་རིགས་ལའང་ལས་ཚན་སོགས་མི་འདྲ་བར་བརྟེན་རིམ་
པའང་མི་འདྲ་བ་གསུམ་ཙམ་ཡོད། དང་པོ་རྗེ་བྲན། གཉིས་པ་ཁེང་། གསུམ་པ་
ཡང་ཁེང་རྣམས་ཡིན། དེ་ལས་དང་པོ་ལ་དབྱེ་ན་ལོང་ངམ་རྟ་རྫི་ལ་སོགས་རྫི་བདུན།
གདགས་སྦྲ་འཛིན་ལ་སོགས་འཛིན་གསུམ། ག་རོད་སྐ་མཁན་ལ་སོགས་མཁན་དྲུག
རྒྱ་ཇ་ཚོང་ལ་སོགས་ཚོང་པ་ལྔ་སོགས་ཡོད་ལ། དེ་དག་གི་འོག་ཏུ་གནས་པ་རྣམས་
ལ་རིམ་པ་བཞིན་ཁེང་དང་ཡང་ཁེང་དུ་བཤད།
དེ་ལས་རྫི་བདུན་ནི་ས་ཁོངས་སོ་སོར་བཙན་པོར་དབང་བའི་ཕྱུགས་རི གས་
རྣམས་དོ་དམ་བྱེད་མཁན་གྱི་མགོ་འཛིན་དཔོན་པོ་རེ་ཡིན་ལ། དེ་ནི་ལོང་ངམ་
རྟ་རྫི། ལྷམ་པ་འབྲི་རྫི། ར་ག་བ་རྫི། མཁར་བ་ལུག་རྫི། འགོས་ར་རྫི། བྱ་ཁྱི་
རྫི༑ རྔོག་ཕག་རྫི་བཅས་ཡིན། དེ་དག་གི་མིང་གི་ཐོག་མའི་ལོང་ངམ་དང་། རྔོག
འགོས་སོགས་ནི་རུས་རྒྱུད་ཀྱི་མིང་ཁྱད་རེ་ཡིན་འདུག ཡང་བཙན་པོས་སྐབས་
དེར་རྒྱལ་འབངས་ལ་མཁོ་བའི་ལྕགས་རིགས་གཏེར་ཁ་དང་སྦྲ་གུར་སོགས་བདག་
གཉེ ར་བྱེད་མཁན་ལ་འཛིན་གསུམ་ཟེ ར་ཞིང་། དེ་ནི་གདགས་སྦྲུ་འཛིན། ཉང་
པོ་ལྕགས་འཛིན། གྲོད་བྱ་འཛིན་རྣམས་ཡིན།
མཁན་དྲུག་ནི་ཡུལ་མི་རྣམས་ཀྱིས་བཙན་པོས་བཀོད་འདོམས་ལྟར་ས་ཁུལ་སོ་
སོར་ལག་ཤེས་བཟོ་ལས་གཙོ་བོ་རྣམས་གཉེར་ཏེ་དངོས་ཟོག་བཟོ་སྐྲུན་བྱེད་མཁན་
ཏེ་གར་གཡོ། མགར་མཁན། གར་སྒ་མཁན། བྱ་བ་ཁྲབ་མཁན། ར་ཤགས་མདའ་
མཁན། སྲག་( སྦྲགས་)གཞུ་མཁན། ཚོང་རྩི་ལྷམ་མཁན་བཅས་ཡིན།



206
སྲོང་བཙན་ལོ་རྒྱུས་ཞིབ་འཇུག
ཚོང་ལྔ་ནི་རྒྱ་ནག་ཐང་དང་མཐའི་ཡུལ་གྲུ་ཁག་ནས་བོད་བར་དངོས་ཟོག་ཉོ་ཚོང་
བྱེད་མཁན་ཏེ་རྒྱ་ཇ་ཚོང་། འ་ཞ་གྲི་ཚོང་། གྲུ་གུ་གཡུ་ཚོང་། འདན་མ་དར་ཚོང་།
གླན་ཚྭ་ཚོང་བཅས་ཡིན་ལ་ཁོང་ཚོ་ནི་བཙན་པོས་བཀའ་མངགས་ལྟར་ཕྱོགས་གཏོང་
ཚོང་པ་སྐོར་ཞིག་རེ ད། །
དེ་ཡང་སྐབས་དེར་འབངས་མི་ཚོའི་ཐོབ་ཐང་གི་ཕྱོགས་ལ་བལྟས་པ་ཡིན་ན་རིམ་
པ་གཅིག་གིས་རྒོ ད་ལ་ལྟོས་ཏེ་གོ་གནས་གཡུང་གིས་དམའ་བ་ཡིན། ཡིན་ནའང་དེ་
ལ་བརྟེན་ནས་རྒོད་ཀྱིས་གཡུང་གི་མི་སྡེ་ལ་ཐུབ་ཚོད་དང་བཀོལ་སྤྱོད་བྱེད་སྲོལ་མེད།
དེ་ནི་བཙན་པོས་བླ་ནས་རྒོད་ཀྱི་གཉའ་མནན་ཞིང་ཡང་ཁེང་གི་རྒྱབ་བརྟེན་པ་ཞེས་བཀའ་
གྲོས་ཆེན་པོ་དྲུག་གི་ནང་དུ་གཏན་འབེབས་གནང་བའི་དབང་གིས་ཡིན་པ་དང་། ལྷག་
ཏུ་གཡུང་གི་མི་སྡེ་ནང་ཁུལ་ལའང་ཕྱོགས་ཁག་དང་ཁྱིམ་མཚེས་སོགས་ཀྱིས་མ་འགྲིག་
མ་མཐུན་པའི་སྐོར་དང་། ཐ་ན་བཟའ་གྱོད་ལ་སོགས་པའང་ཁྲིམས་སར་ཞུ་གཏུགས་
བྱས་ཏེ་གཅིག་གྲོགས་གཅིག་ཕན་གྱིས་ཞི་མོལ་ལམ་ནས་ཐག་གཅོད་བྱེད་པ་ལས་དབང་
ཐང་དང་དྲག་ཤུགས་ལ་བསྡུར་ཏེ་ཐག་གཅོད་གནང་སྲོལ་ཆེར་མེད་ཅེས་བཤད་ཆོག་
སྟེ ༑ བཀའ་ཐང་དུ། “འདུས་ཟ་ཚུན་ཆད་རྩོད་བྱུང་ན་གཅིག་གྲོགས་གཅིག་གིས་
བྱེད།” ཅེས་འཁོད་ཡོད་པ་སོགས་ཀྱིས་གསལ་པོར་ཤེས་ཐུབ། དེ་བཞིན་དུ་ཕན་
ཚུན་ནང་ཁུལ་དུ་མི་གསོད་ཁྲག་སྦྱོར་དང་རྒྱུ་དངོས་བཅོམ་འཕྲོག བྲེ་སྲང་ལ་གཡོ་
བྱེད་པ་སོགས་ཉེས་ཚོགས་ཉི་ཤུ་རྩ་གཉིས་ཞེས་དུས་ནམ་ཡང་བགྱི་མི་རུང་བའི་དམ་
བཅའ་དང་ཁས་ལེན་སྲུང་བརྩི་ཤུགས་ཆེན་པོ་བྱེད་ཀྱིན་ཡོད་པ་བཀའ་ཐང་དུ་གསལ།
རྒྱུན་དུ་ཁོ་ཚོའི་འཚོ་བའི་ཁྲོད་ཁྱིམ་གཞིས་ཡག་ཤོས་ནི། ཆོས་ཀྱིས་ཕྱུག་པོ་
དང་། ཨང་གཉིས་པ་ནི་མི་ཡིས་ཕྱུག་པ། ཨང་གསུམ་པ་ནི་ནོར་གྱིས་ཕྱུག་པོ་དེ་
བརྩི། ཡང་ཁོ་ཚོའི་འགྲིམ་འགྲུལ་གཙོ་བོ་ནི་གྲུ་དང་རྟ་དྲེལ། བོང་བུ། གཡག་སོགས་



རབ་བྱེད་བརྒྱད་པ།
207
ལ་བྱེད་ཅིང་ཞིང་འབྲོག་གཉིས་ལས་འབྲོག་པ་རྣམས་གནས་གཅིག་ལ་གཏན་སྡོད་བྱེད་
སྲོལ་མེད། དེའི་ཕྱི ར་ཞིང་འབྲོག་གཉིས་ལས་འགྲིམ་འགྲུལ་མང་ཤོས་དེ་འབྲོག་པ་
ཡིན། གཞན་ཡང་ཏུན་ཧོང་ཡིག་རྙིང་དུ་སྐབས་དེར་འབངས་མིའི་འཚོ་བའི་ཕྱོགས་
ལ་འཕོ་འགྱུར་ངེས་ཅན་ཞིག་བྱུང་ཡོད་སྐོར་བསྟན་སྐབས་སུ། “འབངས་མགོ་ནག་
པོ་ཡང་མཐོ་དམན་ནི་བསྙམས། །དཔྱའ་སྒྱུ་ནི་བསྐྱངས།” ཞེས་འབངས་མི་སེར་
དཀྱུས་མ་དང་ཉམ་ཆུང་རྣམས་ལ་ཐོབ་དང་གོ་ས་འཛོམས་པའི་ཆེ་བ་མི་དྲག་རི གས་
ཀྱི་ཐུབ་ཚོད་དང་བརྙས་བཅོས་བྱ་མ་ཆོག་པར་མ་ཟད་བཙན་པོའི་བཀའ་ཁྲིམས་བཟང་
པོའི་འོག་འགྲོ་འདུག་ལས་སྒྲུབ་ཀྱི་ཐོབ་ཐང་འདྲ་མཉམ་དང་དགའ་སྐྱིད་ཀྱི་འཚོ་བ་ལྷན་
རོལ་ཡིན་པ་དང་། ད་དུང་དཔྱ་ཁྲལ་འཇལ་སྒྲུབ་ཕྱོགས་ལའང་དེ་སྔའི་དཔོན་རིགས་
ངན་པ་ཚོས་ལྐོག་ཟ་བཙན་སྐུལ་གྱིས་ཁྲལ་བསྡུ་རྣམས་གཏན་མེད་ཐོག་མི་སེར་སོ་སོའི་
འཚོ་བའི་གནས་སྟངས་དང་མཐུན་པའི་སྒོ་ནས་དཔྱ་ཁྲལ་ཉུང་ངུར་བཅོས་པ་དང་།
“དལ་དུ་ནི་མཆིས། སྟོན་དཔྱིད་ནི་བསྐྱལ། འཁོར་བ་ནི་སྤྱད།” ཅེས་སྔར་བཞིན་
རུས་རྒྱུད་ཚོ་བ་ཁག་གིས་ཁྱོད་ཕམ་ང་རྒྱལ་གྱིས་ཁྲག་སྦྱོར་འཐབ་རྩོད་དང་བརྐུ་འཕྲོག་
བཙན་འཛུལ་གྱི་འཇིགས་པ་རང་མ་བྱུང་བར་ད་ནི་མི་སེར་ཚོར་སོས་དལ་བག་ཕེབས་
ཀྱི་འཚོ་བ་གསར་བའི་སྐལ་བ་བཟང་པོ་བྱུང་བ་དང་། ཡང་སྔར་ནི་གཡུལ་འགྱེད་
དང་ཡུལ་བྱོལ་གྱིས་ཐོན་སྐྱེད་དུས་ལྟར་བྱེད་རྒྱུ་མ་བྱུང་བས་སྟོན་དུས་འབྲུ་རིགས་
སོགས་བཟའ་བ་ཅུང་འཛོམས་རུང་དཔྱིད་དུས་མ་ལྡང་མ་སེལ་བའི་དཀའ་ངལ་ཆད་
མེད་འབྱུང་གི་ཡོད་ཀྱང་། ད་ནི་ལྷིང་འཇགས་ཀྱི་འཚོ་བའི་ཁྲོད་རང་ནུས་ལྟར་ཐོན་
སྐྱེད་དུས་ལྟར་བྱེད་རྒྱུ་བྱུང་བས་སྟོན་དུས་ཀྱི་བཟའ་བཅའ་ཡིས་དཔྱིད་དུས་སོགས་
ཡོངས་སུ་བསྐྱལ་ཐུབ་པ་བྱུང་བས་ལོ་འཁོར་བར་འཚོ་བའི་ཕྱོགས་ལ་དཀའ་ངལ་འབྱུང་
གི་མེད་པ་དང་། ད་དུང་“་བཙན་པོ་ནི་བཅུགས། སྡོ ་བ་ནི་སྨད། འཇི གས་པ་ནི་



208
སྲོང་བཙན་ལོ་རྒྱུས་ཞིབ་འཇུག
མནན། བདེ ན་པ་ནི་བསྙེན། མཛངས་པ་ནི་བསྟོད།” ཅེས་སོགས་རྒྱུན་ལྡན་དུ་
སྤྱི་ཚོགས་ཁྲོད་རྙོ ག་ཟིང་སློང་བའི་སོན་རྩ་དེ་བཙན་པོའི་བཀའ་ཁྲིམས་གཙིགས་སུ་
མི་བཀུར་མཁན་རྣམས་ནི་ཆམ་ལ་ཕམ་པ་དང་། ཕྱི་ནང་གི་འཇིགས་པ་རྣམས་ནི་བཙན་
པོས་བླ་ནས་ཞི་དྲག་གཉིས་ཐབས་ཀྱི་སྟོབས་ཤུགས་ལ་བསྡུར་ཏེ་ཡོངས་སུ་མནན་པ་
དང༌། བདེན་པ་ནི་དུས་ནམ་ཡང་མཆོག་ཏུ་བཀུར་ཞིང་རང་གཞན་གཉིས་ཕན་གྱི་
མཛངས་པའི་ལས་ཅི་བྱས་པ་ཐམས་ཅད་ལ་བསྟོད་ཅིང་བསྔགས་ནས་རྒྱུད་འཛིན་དར་
སྤེལ་དུ་བཏང་བ་ལ་སོགས་པ་འབངས་མི་སེར་གྱི་འཚོ་བ་ཕུན་སུམ་ཚོགས་པས། “་ཆོས་
བཟང་ནི་སྲིད་མཐོ་སྟེ། མྱི་ཡོངས་ཀྱིས་ནི་སྐྱིད་དོ།” ཞེས་ཆོས་སྲིད་ལུགས་གཉིས་
ཀྱི་གྲིབ་བསིལ་དཀར་པོའི་འོག་ཁ་བ་གངས་ཅན་པའི་བོད་མི་རྣམས་དགའ་བདེའི་འཚོ་
བ་ཟད་མི་ཤེས་པ་ལ་མངོན་པར་སྤྱོད་དོ་ཞེས་སྐབས་དེ་དུས་ཀྱི་བོད་མིའི་མི་སེར་གྱི་
འཚོ་བ་དྲོད་སྐྱིད་གཉིས་ཀྱིས་ཡོངས་སུ་ཁེངས་པ་ཞིག་ཡིན་པ་མངོན་སུམ་གཟུགས་
བརྙན་དུ་བསྟན་པ་ནང་བཞིན་དུ་མགར་སྟོང་བཙན་གྱིས་མགུར་ལ་བཞེངས་ཏེ་གསུངས་
གནང་མཛད་པ་འདི་ལས་གསལ་པོར་ཤེས་ཐུབ་པར་འདུག་པས་དེ་དོན་ལོ་རྒྱུས་ཞིབ་
དཔྱོད་པ་རྣམས་ཀྱིས་དཔྱད་གཞི ར་འཛིན་གལ་ཆེ་བར་སེམས་སོ། །
-



རབ་བྱེད་དགུ་པ།
དྲག་པོའི་དཔུང་དམག་ཕྱི་བསྐྱོད་བགྱིས་པའི་རི མ་པ།
༡༽ རྒྱ་ནག་ཏུ་བསྐྱོད་པ།
སྲིད་གཞུང་ཞིག་ལ་མཚོན་ན་ནང་ཁུལ་ཞི་འཇམ་དང་མཐའ་མཚམས་བརྟན་སྲུང་། མངའ་
ཐང་རྒྱ་བསྐྱེད་དང་མཐའ་བཞིར་ཕྱི་འབྲེལ་ལ་སོགས་པའི་ཆེས་གལ་ཆེའི་རང་བཞིན་གྱི་
ནུས་པ་གཙོ་བོ་ནི་དྲག་པོའི་དམག་སྟོབས་ཆགས་ཡོད། དེར་བརྟེན་བཙན་པོ་འདི་ཉིད་
ཀྱི་དུས་སུའང་ཆབ་སྲིད་དང་དཔལ་འབྱོར། རིག་གཞུང་། ཆོས་ལུགས་ལ་སོགས་པ་
སྔར་ལས་གོང་འཕེལ་གྱིས་བོད་སྤྱི་ཚོགས་ལ་འཕོ་འགྱུར་ངེས་ཅན་ཞིག་བྱུང་བའང་གཙོ་
བོ་དྲག་པོའི་སྟོབས་ཤུགས་ལ་བརྟེན་ནས་བྱུང་བ་ཡིན། དེ་ཡང་སྐབས་དེ་ཉིད་དུ་བོད་
བཙན་པོའི་དྲག་པོའི་དམག་དཔུང་གིས་ཕྱི་བསྐྱོད་གང་མང་བགྱིས་ཡོད་ནའང་དེ་དག་
གི་གོ་རིམ་ཁྲོད་ཆེས་སྔ་ཤོས་དེ། ཕྱི་ལོ་ ༦༣༤ ལོར་ཤར་ཕྱོགས་ཐང་རྒྱལ་ཁབ་ཏུ་
ཁྲི་དམག་ཉི་ཤུ་ལྷག་དྲངས་པ་དེ་ཡིན། དམག་འཁྲུག་དེའི་འབྱུང་རྐྱེན་གཙོ་བོ་ནི་སྲས་
མོ་ཀོང་ཇོའི་ཆེད་དུ་ཡིན་ཞེས་བཤད་ཀྱང་དེ་ནི་ལོ་རྒྱུས་ཀྱི་དོན་དངོས་མ་རྟོགས་པའི་
བབ་ཅོལ་ཙམ་ལས་ཞིབ་ཚགས་པོའི་འགྲེལ་བཤད་ཅིག་ཏུ་མ་མཐོང་། གང་ཡིན་ཞེ་ན།
སྐབས་དེ་ནས་ཐང་བོད་གཉིས་ཀྱི་གཡུལ་འགྱེད་དེ་བཙན་པོའི་རྒྱལ་རབས་དང་ཐང་རྒྱལ་
རབས་འཐོར་ཞིག་མ་སོང་བར་དུ་འཐབ་རྩོད་དེ་རྒྱུན་ལྡན་གྱི་གནས་ཚུལ་ཞིག་ཏུ་ཆགས་
ཡོད། དེའི་རྒྱུ་མཚན་ནི་ཕྱི་ལོ་ ༦༣༩ ལོའི་གཡུལ་འགྱེད་དེ་ཀོང་ཇོ་རག་པ་ཙམ་



210
སྲོང་བཙན་ལོ་རྒྱུས་ཞིབ་འཇུག
༡
དང་རྟེན་སྐུ་བྱིན་ཅན་བོད་དུ་ནང་འདྲེན་ཙམ་གྱི་ཆེད་ཁོ་ན་མ་ཡིན་པའི་རྐྱེན་ཡིན། གལ་
སྲིད་གཡུལ་འགྱེད་དེ་རྒྱ་མོ་ཀོང་ཇོའི་ཆེད་ཙམ་ཡིན་ན། ཀོང་ཇོ་བོད་དུ་ཐོབ་ཕྱིན་གཡུལ་
འགྱེད་དྲག་པོ་དེ་ཙམ་མེད་པར་ཆགས་དགོས། ཡིན་ནའང་སྐབས་དེ་ནས་ཐང་བོད་གཉིས་
ཀྱི་དམག་འཁྲུག་དེ་ལོ་ཉིས་བརྒྱ་མ་ཟིན་ཙམ་ལ་ལྷག་ལུས་བྱུང་ཡོད། སྤྱིར་ཀོང་ཇོ་སྟེར་
མིན་གྱི་ཆ་ནས་དམག་འཁྲུག་བྱུང་བ་བདེན་མོད། འོན་ཀྱང་དུས་དེར་ཆབ་སྲིད་ཀྱི་དགོས་
དབང་གིས་ཐ་སྙད་དེ་འདྲ་བཀོལ་བའམ་བསྒྲུབ་བྱ་དང་སྒྲུབ་བྱེད་གཞན་དུ་ཁ་གཡར་བ་
ཡིན་གྱི་དོན་དངོས་སུ་རྒྱ་མོ་བཟའ་དེ་འདྲའི་དགོས་མཁོ་ཆེ་བ་མ་ཡིན་ཡང་། རྗེས་སུ་
ཕྱི་འབྲེལ་སོགས་ཀྱི་ཆ་ལ་དགོངས་ཏེ་བཙུན་མོའི་གྲས་སུ་བླངས་པ་ཞིག་རེད་སྙམ། སྤྱིར་
བཏང་བཙན་པོས་དྲག་པོའི་དཔུང་ཚོགས་ཀྱི་དབུ་ཁྲིད་དེ་མདོ་ཁམས་ཕྱོགས་བརྒྱུད་ས་
མཚམས་སུ་སླེབས་པ་ནི་བཙུན་མོ་སློང་ཆེད་དུ་མ་ཡིན་པར་མཐའི་རྒྱལ་ཕྲན་རྣམས་མངའ་
ཁོངས་སུ་བསྡུ་ཕྱིར་ཡིན་པ་ནི་ཐང་ཡིག་གསར་རྙི ང་སོགས་སུ་གསལ། ཡིན་ནའང་
རྒྱལ་མཚམས་ནས་བོད་བཙན་པོས་རྒྱ་ནག་ཐང་གིས་བོད་ལ་གདེང་འཇོག་ག་འདྲ་གནང་
གི་ཡོད་མེད་དང་ཁོ་རང་ཚོར་དྲག་པོའི་དཔུང་སྟོབས་ཅི་འདྲ་ཞིག་ཡོད་མེད་ལ་ཚོད་བགམ་
བགྱི་སླད་དུ་སྲས་མོ་ཀོང་ཇོ་སློང་བའི་བྱ་ཐབས་སྤྱད་པ་རེད། འོན་ཀྱང་ཐང་གོང་མས་
མིག་སྔར་བོད་བཙན་པོས་གཅིག་གྱུར་གྱི་སྲིད་དབང་བཙུགས་ཤིང་ནུབ་ཕྱོགས་ཀྱི་རྒྱ་
གར་དང་བལ་བོ། ཏ་ཟིག་སོགས་ལ་ཕྱི་འབྲེལ་བཟུང་བ་དང་། ཐང་བོད་མཐའ་མཚམས་
ཀྱི་རྒྱལ་ཕྲན་རྣམས་དབང་འོག་ཏུ་བསྡུས་ཏེ་ཐེངས་འདིར་བཙུན་མོ་སློང་བ་ནི་གོང་མའི་
སྲིད་གཞུང་ལ་གཉེན་འབྲེལ་གྱི་ཁ་གཡང་སྟེང་ནས་བཙན་འཛུལ་གྱི་མདུང་རྩེ་གཏད་པར་
ངོས་འཛིན་གྱིས་དུས་ཐོག་དེར་བོད་དང་འ་ཞའི་ཕོ་ཉ་རིམ་ཅན་དུ་འབྱོར་བས་གོ་སྐབས་
དང་བསྟུན་ཏེ་བོད་དང་འ་ཞ་གཉིས་རྩོད་དུ་བཅུག་སྟེ་མཐར་གཉིས་ཆ་བརླག་རྒྱུའི་གཡོ་
སྒྱུ་བཤམས་ནས་གོང་མ་བོད་ལ་བརྩེ་བ་དང་གུས་བཀུར་ཡོད་ཀྱང་འ་ཞས་གཏོར་བརླགས་



རབ་བྱེད་དགུ་པ།
211
བཟོས་ཚུལ་གྱི་གར་སྟབས་ཀྱིས་བོད་ལ་ཀོང་ཇོ་སྟེར་བ་ཁས་བླངས་མེད་དེ། ཐང་དེབ་
རྙིང་མ་རུ། “ཕོ་ཉ་ལོག་སྟེ་སྲོང་བཙན་གྱི་མདུན་དུ་རྒྱལ་ཁབ་ཆེན་པོ་དེར་འབྱོར་བའི་
དུས་ཐོག་མར་ང་ཅག་ལ་གང་གཟབ་བྱེད་ཅིང་ཀོང་ཇོ་སྟེར་རྒྱུ་ཡང་ཁས་བླངས། རྗེས་
སུ་འ་ཞའི་རྒྱལ་པོ་དེ་ལྷགས་ནས་ཕྲ་མ་སྦྱར་བས་སྐྱེས་ཆུང་བར་ཁ་གཡར་ཏེ་བུ་མོ་མ་
སྟེ ར།” ཞེས་གསལ་བ་ལྟར་ལགས།
དེ་འཕྲལ་བོད་བཙན་པོས་ཐང་གིས་རང་ཉིད་ཀྱི་དཔུང་སྟོབས་ལ་ངོས་འཛིན་
གསལ་པོར་བྱུང་མི་འདུག་སྙམ་པ་དང་། འ་ཞ་དབང་འོག་ཏུ་བཅུག་དགོས་པ་ནི་མངའ་
རིས་རྒྱ་བསྐྱེད་ཀྱི་གྲུབ་ཆ་གཅིག་ལ་ངོས་འཛིན་གྱིས་སྐབས་ཐོག་དེར་འ་ཞ་ལ་རྒོལ་
ཐེངས་གཅིག་གིས་ཕམ་པར་མཛད་པར་མ་ཟད་ཐང་དང་འ་ཞའི་བར་གྱི་པའེ་ལན་དང་
ཏང་ཤང་ཚོ་བ་སོགས་ཀྱང་དབང་འོག་ཏུ་བསྡུས་ཏེ་ཐང་གི་ས་ཆ་སུང་ཀྲིག་ཏུ་སྒར་
བཏབ་ནས་ཐང་གོང་མ་ལའང་འཇིགས་སྐུལ་ཚད་མེད་བྱས། ཐང་གིས་སྤྱི་ཁྱབ་དམག་
དཔོན་ཧན་ཝེ་བྱ་བ་རྒོལ་དུ་བཏང་ཡང་བོད་དམག་གིས་ཕམ་པར་བརྒྱབས་པ་སོགས་
ཐང་ཡིག་རྙིང་པ་རུ་གསལ་བ་འདི་ལྟར། “སྲོང་བཙན་གྱིས་དེ་འཕྲལ་ཞང་ཞུང་དང་
དཔུང་འབྲེལ་ནས་འ་ཞར་དམག་དྲངས་ཏེ་རྒོ ལ། འ་ཞས་མ་ཐེག་པར་མཚོ་སྔོ ན་པོ་
བཞག་ནས་བསྐྱོད་དེ་དཔུང་རྒོལ་གྱི་མདུང་རྩེ་ལས་གཡོལ་བས་རྒྱལ་ཁབ་དེའི་མི་ཕྱུགས་
ཚང་མ་ཐུ་བྷོད་ཀྱིས་འཕྲོག” ཅེས་དང་། “དེ་ནས་དམག་དྲངས་ཏེ་ཏང་ཤང་དང་
བའེ་ལན་སོགས་ཆང་རི གས་ཚོ་བ་ཁག་ཕམ་པར་བྱས། དཔུང་ཁྲི་ཚོ་ཉི་ཤུ་ལྷག་ཁྲིད་
དེ་སུང་ཀྲིག་གི་ནུས་ངོས་སུ་སྒར་བཏབ། ཡང་རང་གིས་འཁོར་རྣམས་ལ་རྒྱལ་ཁབ་
ཆེན་པོ་དེས་ང་ཅག་ལ་ཀོང་ཇོ་མ་སྟེ ར་ན། དེ་འཕྲལ་དཔུང་གི ས་རྒོལ་ཏེ་འཕྲོག་པར་
བྱེད་ཟེར། དེ་ནས་སུང་ཀྲིག་ལ་རྒོལ།” ཞེས་དང༌། ཡང་། “སྤྱི་ཁྱབ་དམག་
དཔོན་ཧན་ཞེས་པས་དམག་སྣ་ཁྲིད་དེ་མྱུར་བར་བསྐྱོད། དེ་ཡང་ཕམ་ཁ་ཁུར་ནས་



212
སྲོང་བཙན་ལོ་རྒྱུས་ཞིབ་འཇུག
མཐའ་མི་རྣམས་ཟང་ཟིང་འཁྲུག” ཅེས་འཁོད་པ་དང་། སྐབས་དེར་ཐང་གོང་མ་
ལ་མཚོན་ན་ལོ་དུ་མར་བཙན་འཛུལ་དང་རྒོལ་རྡུང་བྱེད་མཁན་གྱི་འ་ཞའི་དམག་དཔུང་
བོད་དམག་གིས་གཡུལ་འགྱེད་ཐེངས་གཅིག་གིས་ཕམ་པར་བརྒྱབས་པ་དང་། དེར་
མ་ཟད་བའེ་ལན་དང་ཏང་ཤང་སོགས་ཀྱང་མངའ་འོག་ཏུ་བཅུག་ཅིང་རྒྱའི་མངའ་འོག་
གི་འཇང་རིགས་རྣམས་ཀྱང་ཐང་ལ་རྒོལ་དུ་བཅུག་པ་དང་། ལྷག་ཏུ་རྒྱའི་མངའ་འོག་
གི་མཁར་མིག་སུམ་བརྒྱ་ཙམ་དབང་འོག་ཏུ་བཅད་པ་ནི་དངོས་གནས་བློ་ཡུལ་ལ་འཁོར་
ཐབས་མ་མཆིས་པ་ཞིག་རེད། །
འོན་ཀྱང་སྐབས་ཐོག་དེར་ཐང་གོང་མས་སྔར་རང་ཉིད་ཕམ་ཉེས་ལས་ངོ་ཚ་
འགེབས་སྲུང་གི་སླད་དུ་རེ་ཞིག་ཀོང་ཇོ་སྟེ ར་བ་ཁས་མ་བླངས་ཀྱང་། མཐར་བོད་
ཀྱི་བཙན་པོ་ལ་རྟེན་སྐུ་བྱིན་ཅན་དང་བཅས་སྲས་མོ་མ་སྟེར་ཐབས་མེད་དུ་ཆགས་ཡོད།
ཡིན་ནའང་དུས་དེར་བོད་བཙན་པོས་ཐང་ལ་གློ་བུར་དུ་རེ་ཞིག་དམག་མཚམས་བཞག་
དགོས་བྱུང་ཡོད། དེ་ནི་རྒྱལ་ས་ལྷ་ལྡན་དུ་ཁོང་གིས་སྲིད་ཚབ་རྒྱལ་སྲས་གུང་རི་གུང་
བཙན་སྐུ་གྲོངས་ནས་རྒྱལ་ཁྲི་སྟོང་པར་ལྷག་ཡོད་པ་དང་། གཞན་བལ་བཟའ་ཁྲི་བཙུན་
གྱི་གཅེན་པོས་རྒྱལ་སྲིད་ལ་ལམ་ལྷོང་ཡག་པོ་མ་བྱུང་བ་སོགས་ཀྱི་རྐྱེན་ཡིན་པ་དང༌།
སྤྱིར་བཙན་པོའི་དུས་རཔས་དང་ཡང་སྒོས་བཙན་པོ་འདི་ཉིད་ཀྱི་རིང་ལ་ཐང་རྒྱལ་
ཁབ་ལས་བོད་ཀྱི་སྟོ བས་ཤུགས་ལྷག་པ་ཡིན་ཏེ། འདི ར་དཔེ་མཚོན་ཙམ་དྲངས་ན་
ཐང་ཡིག་ཏུ། “་དྲུ་གུའི་རྒྱལ་པོ་ཧོ་སྤོའི་དང་བཙུན་མོ་ཧུང་ཧྭ་ཀོང་ཇོ་གཉིས་ནས་
འཐབ་ཁག་སྟོང་ཕྲག་ཁག་ཁྲིད་དེ་ཐང་གི་དམག་དཔོན་ཀྲིན་རིང་ཐའེ་དམག་དཔུང་
གནས་ཡུལ་དུ་བྲོས་ཡོང་བར་བརྟེན་ལའེང་ཀྲའུ་དང་ཧྲིན་ཀྲའུ་ས་གནས་སུ་ཡོད་པའི་
ཐང་གི་བློན་པོ་ཞི་བའི་དཔོན་པོ་སུའུ་ཏིང་ཧྥང་གིས་ཐང་རྒྱལ་པོར་སྙན་སེང་ཞུས་གསལ།
དྲུ་གུ་ལ་དམག་རོགས་ཞུས་ཀྱང་ཐང་གིས་ཞལ་བཞེས་མ་གནང་།” ཞེས་གསལ་བ་



རབ་བྱེད་དགུ་པ།
213
ལ་དཔག་ན་སྐབས་དེར་བོད་བཙན་པོའི་དྲག་ཤུལ་གྱི་རྔམ་ཟིལ་མ་བཟོད་རྐྱེན་ཐང་གོང་
མས་རང་གི་མག་པའང་སྐྱབས་བཅོལ་དུ་ལེན་མ་ཐུབ་པར་མ་ཟད་རང་གི་ཤ་ཁྲག་ལས་
མཆེད་པའི་སྲས་མོ་དང་ཞི་དྲག་གི་བློན་ཆེན་དག་གི་རེ་སྐུལ་ཡང་རྩིས་མེད་དུ་གཏོང་
དགོས་ཆགས་ཡོད་པ་སོགས་ཀྱིས་ར་སྤྲོད་བྱེད་ཀྱིན་འདུག་པ་དང་། ཡང་ཕྱི་ལོ་ ༦༤༧
ལོར་ཐང་གི་དམག་དཔོན་ཀྲོའུ་ཆི་བྱ་བས་གོང་མར་གློ་བ་རིངས་ཏེ་ཁྲང་ཨན་ཕབ་ནས་
རྒྱལ་ཁབ་ཀྱི་མིང་ཐང་ལས་ཧན་མིང་དུ་སྤོས་ཤིང་རང་ཉིད་ཧན་ཡོན་ཐེན་ཧོང་བྱས་
པ་ཁྲི་ལོའི་མིང་ལ་ཐེན་ཧོང་ཞེས་འབོད་པའི་སྐབས་སུ་ཐང་ཐེ་ཙུང་གིས་བོད་བཙན་
པོར་རོགས་སྐྱོར་ཞུས་ངོར་བོད་ཀྱི་བློན་ཆེན་ཞང་རྒྱལ་གཟིགས་ཀྱིས་དཔུང་སྣ་དྲངས་
ཏེ་ཀྲོའུ་ཆི་བཏུལ་པ་དང་། ཡང་ཕྱི་ལོ་ ༦༩༨ ལོར་ཐང་གི་ཕོ་ཉ་ཝང་ཞོན་ཚེ་འཁོར་
དང་བཅས་པ་རྒྱ་གར་དུ་ཕྱིན་སྐབས་ཡུལ་དེའི་རྒྱལ་པོ་གཤེགས་ཤིང་བློན་ཨ་རྫུས་སྲིད་
སྐྱོང་སྐབས་སུ་འཁེལ་བས་གོང་མའི་ཕོ་ཉ་བཅོམ་སྟེ་འཁོར་མང་ཤོས་བསད་རྨས་གཏོང་
སྐབས་སྟབས་ལེགས་ཀྱིས་ཝང་ཞོན་ཚེ་དང་འཁོར་རེ་གཉིས་བྲོས་བྱོལ་གྱིས་བལ་ཡུལ་
བརྒྱུད་བོད་ལ་སྐྱབས་བཅོལ་ཏེ་རོགས་སྐྱོར་སྐྱབས་འཇུག་ཞུས་པ་ན། བཙན་པོས་འཕྲལ་
དུ་བོད་དམག་གོ་ཧྲག་ཆི ག་སྟོ ང་ཉིས་བརྒྱ་དང་བལ་དམག་རྟ་པ་བདུན་སྟོ ང་ལྷག་
མངགས་ནས་ཨ་རྫུ་ཚར་བཅད་པ་དང་། །
ཡང་ཕྱི་ལོ་ ༦༤༩ ལོར་ཐང་རྗེ་ཀའོ་ཙུང་རྒྱལ་སར་བསྐོས་མ་ཐག་སྲོང་བཙན་
གྱིས། “གནམ་གྱི་སྲས་ཁྲི་ལ་གསར་དུ་བཞུགས་པ་ལེགས། གལ་ཏེ་གོང་མའི་ཆབ་
འབངས་ངོ་ལོག་པ་འདྲ་བྱུང་ན་ཁོ་བོས་དམག་དྲངས་ཏེ་གྲོགས་ཏན་བྱས་ཆོག” ཅེས་
སྤྲིངས་ཡོད་པ་དང་། ཐང་གོང་མར་རང་ཉིད་ནས་ཀྱང་ཕོ་བྲང་དུ་བཙན་པོའི་སྐུ་བརྙན་
བཞེངས་པར་མ་ཟད་རྗེས་ཕྱོགས་རང་ཉིད་ཀྱི་བང་སོའི་མདུན་དུའང་བཙན་པོའི་སྐུ་
བརྙན་བཞེངས་དགོས་པར་བཀས་གནང་ཞིང་དེ་ལྟར་བཞེངས་ཡོད་པ་སོགས་རྒྱ་བོད་



214
སྲོང་བཙན་ལོ་རྒྱུས་ཞིབ་འཇུག
ཀྱི་ལོ་རྒྱུས་དེབ་ཐེར་དག་ན་གསལ་བར་གཞིགས་ན། སྐབས་དེར་ཐང་རྒྱལ་ཁབ་ལ་
ཕྱིའི་རྒྱལ་ཁབ་ཀྱིས་བཙན་འཛུལ་དང་ནང་གི་བློན་ཆེན་དག་གིས་ངོ་ལོག་པ་ལ་སོགས་
པའི་རྐྱེན་ངན་གང་ཞིག་བྱུང་ནའང་དེ ར་བོད་བཙན་པོའི་དཔུང་སྟོབས་ཀྱིས་རོགས་
སྐྱོར་གནང་བ་ཙམ་ཟད་ཐང་རྒྱལ་སྲས་ཚོ་ཁྲི་ལ་འཁོད་སྐབས་ཀྱང་བཙན་པོའི་བཀའ་
ལུང་གིས་རྒྱབ་སྐྱོར་གནང་སྐོར་གསལ་པོར་འདུག བཙན་པོ་འདི་ཉིད་ནས་བཟུང་
བོད་བཙན་པོའི་རྒྱལ་རབས་རིང་ཐང་རྒྱལ་ཁབ་ལ་མི་སེར་གྱི་ངོ་ལོག་ཤུགས་ཆེན་པོ་
བྱུང་ཐེངས་རེ ར་བོད་ཀྱི་བཙན་པོ་རིམ་བྱོན་གྱིས་དམག་སྟོབས་ཀྱི་རོགས་སྐྱོར་རྒྱུན་
མ་ཆད་དུ་གནང་ཡོད་ཀྱང་། དེའི་ཡོན་དུ་ཐང་གི་ས་ཁྱོན་ཆེན་པོ་འཕྲོག་པ་དང་དེ་
ལ་ཁ་གཡར་ནས་དམག་དཔུང་ཕོན་ཆེན་པོ་བཅའ་སྡོད་བྱེད་པ་དང་། རྒྱ་ནག་གི་རིན་
ཐང་ཅན་གྱི་དངོས་རྫས་སྣ་མང་ཕྱིར་འདྲེན་བྱས་པ་སོགས་ཀྱི་རྐྱེན་གྱིས་མངའ་བདག་
ཁྲི་རལ་ནས་རྒྱ་ནག་གིས་རོགས་སྐྱོར་དེ་བླང་མེད་པའི་ཟོལ་འདྲ་ཐོན་ཡོད་པ་འདིར་
བཀོད་ན། སྐབས་དེར་རྒྱ་ནག་གི་སྐུ་ཚབ་ཏུ་ཅུའུ་ཅུང་ལ་ཡིང་དང་ཝང་པི་ཟེ ར་བ་
གཉིས་ནས་བོད་ཀྱི་སྐུ་ཚབ་ལ་ཡི་གེ་ཁག་བཞི་བཏང་འདུག་པ་ལས་ཡི་གེ་གསུམ་པ་
ན་དེ་དོན་ཉིང་བསྡུས་ཙམ་གསལ་བ་འདི་ལྟར། ཐོ་ཟེར་བའི་ས་ཆར་བོད་ཀྱི་དྲག་པོའི་
སྤྱི་ཁྱབ་གུང་ལུང་ལ་ཕུལ་པ། ཁྱེད་ཀྱིས་གསུངས་གསལ་ལ། རྒྱ་མིའི་མི་སེར་གྱིས་
ཡང་ཡང་ངོ་ལོག་རྒྱག་གི་ཡོད་པ་དེའི་ཐད། ཉེ་ཆར་སུའུ་དང་། ཤུའི་མིང་ངན་སྡོད་
མ་ཚུགས་པ་ཁ་ཤས་ཀྱིས་ངོ་ལོག་བརྒྱབ་ཡོད་པ་དང་། དེ་ཚོ་ད་ལྟ་ང་ཚོས་གནོན་ཐུབ་
མ་སོང་ཡང་། གོང་མའི་ཤུགས་ཙམ་མ་སྟོན་པའི་ཐོག་ནས་ཟིང་ཆ་དེ་རྩ་མེད་བཟོ་
ཐུབ་པ་བྱེད་ཀྱི་ཡིན། བོད་ནས་དམག་རོགས་ཞུ་རྩིས་མེད། ང་ཅུང་ལ་ཡེ་ནས་ས་
མཚམས་འདི་མ་ནོར་བར་བསྐོ་བཞག་གནང་ཞིང་། ང་རང་རྒྱ་ནག་གི་ནང་ལ་དམག་
དཔོན་སྐད་གྲགས་ཅན་ཞིག་མ་ཡིན་རུང་། རྒྱ་ནག་ནང་ལ་མི་འཇོན་ཐང་ཅན་ཁྱོན་



རབ་བྱེད་དགུ་པ།
བབ་
215
ནས་མེད་པ་ཡང་མ་ཡིན། ཞེས་འཁོད། ( ཐང་བོད་བར་དམག་འཁྲུག་ཆེ་ཁག་སུམ་
ཅུ་ལྷག་བྱུང་ཡོད་པ་སོགས་རྒྱས་པ་རྗེས་སུ་འབྲི་རྒྱུ།）
༢༽ བལ་ཡུལ་ལ་དམག་དྲངས་ཚུལ།
བོད་ཀྱི་ལྷོ་ནུབ་མཚམས་སུ་གནས་འཆའ་ཞིང་བཟོ་རིག་ལག་རྩལ་གྱི་ཐོན་ཁུངས་ཕུན་
སུམ་ཚོགས་པའི་བལ་ཡུལ་རྒྱལ་ཁབ་ལ་དྲག་པོའི་དཔུང་སྟོབས་ལ་བརྟེན་ནས་ཕྱི་ལོ་ ༦༣༢
ལོར་གཉེན་འབྲེལ་ཐོག་མར་བཟུང་ཞིང་། ཕྱི་ལོ་ ༦༤༩ ལོ་ནས་བོད་ཀྱི་མངའ་དབང་
དུ་བསྡུས་པ་ཞིག་རེད། དེ་ཡང་ཐོག་མར་གཉེན་གྱི་འབྲེལ་བ་བཟུང་སྟངས་ནི་བལ་པོའི་
ལོ་རྒྱུས་སུ་འཁོད་པ་ལྟར་ན། “ཧ་ལམ་ཕྱི་ལོ་ ༦༠༦ ཙམ་ལ་བལ་རྒྱལ་ཨམ་སྲོའུ་
བར་མན་བྱ་བ་རྒྱལ་སར་བཞུགས། དེ ས་རང་གི་སྲས་མོ་སྦུར་ཁོའུ་བྱ་བ་བོད་ཀྱི་བཙན་
པོའི་བཙུན་མོར་བྱིན།” ཞེས་བལ་བཟའ་ཁྲི་བཙུན་གྱི་ཡབ་ཀྱིས་ཕྱི་ལོ་ ༦༠༦ ཙམ་
ལ་རྒྱལ་ས་བཟུང་ཞིང་རྗེས་སོར་རང་གི་སྲས་མོ་ཁྲི་བཙུན་བཙན་པོ་སྲོང་བཙན་གྱི་བཙུན་
མོར་ཕུལ་ཡོད་པ་དང་། དེ་ནི་བོད་བཙན་པོའི་ཞི་དྲག་ཟུང་ཐབས་ལ་བརྟེན་ནས་ཁབ་
ཏུ་བསུས་པ་ཞིག་རེད། ཡང་རང་རེའི་ལོ་རྒྱུས་སྨྲ་བ་འགའ་རེ་ནས་དེ་སྔོན་གནམ་རི་
སྲོང་བཙན་གྱི་སྐབས་སུ་བལ་ཡུལ་ལ་དཔུང་རྒྱུགས་བྱས་ཏེ་ཕམ་པར་བཟོས་ཚུལ་གསུངས་
པའང་བདེན་པར་མཐོང་སྟེ། དེ་མིན་སྐབས་དེར་བོད་བཙན་པོའི་གཡུལ་འགྱེད་ཀྱི་དྲག་
ཤུགས་ཅུང་ཟད་ཀྱང་མ་མྱོང་བར་དེ་འདྲའི་འཇིགས་སྣང་སྐྱེ་དགོས་དོན་གང་ཡང་མེད་
སྙམ་མོ། །
བལ་ཡུལ་དེ་བོད་ཀྱི་མངའ་འོག་ཏུ་བསྡུས་སྐོར་ཏུན་ཧོང་ཡིག་རྙི ང་དུ། “བལ་
པོ༔ཡུvཀུག་ཏི་བཀུམ། ན་རཾ་བ་བརྒྱལ་ཕོར་བཆུག” ཅེས་བལ་བོར་ནང་འཁྲུག་
བྱུང་སྟེ་རྒྱལ་སྲས་ན་རི ་པ་བོད་ཡུལ་དུ་བྲོས་པ་དང་བོད་ཀྱི་བཙན་པོའི་དཔུང་དམག་



216
སྲོང་བཙན་ལོ་རྒྱུས་ཞིབ་འཇུག
བཏང་སྟེ་རྒོལ་རྡུང་བྱེད་མཁན་རྣམས་ཚར་བཅད་དེ་སླར་ཡང་རྒྱལ་སྲས་ཁོང་སྲིད་ཁྲིར་
བཀོད་པ་དང་སྐབས་དེ་ནས་བལ་ཡུལ་དེ་བོད་བཙན་པོའི་མངའ་རིས་སུ་ཚུད་ཡོད་པར་
བསྟན་པ་དང་། དེ་བཞིན་དུ་བལ་དེབ་རྙིང་མའི་བལ་ཡུལ་གྱི་ལོ་རྒྱུས་ཞེས་པར། “་ན་
ལིང་ཐི་ཕོའི་ཡབ་རྒྱལ་པོའི་སྲིད་དབང་ཁུ་བོས་འཕྲོག་སྟེ་ན་ལིང་ཐི་ཕོ་ཕྱིར་བྲོས་པས་
ཐུ་བོད་ཀྱིས་བདག་པོ་བྱས། དེ་ནས་རྒྱལ་སྲིད་ཚུར་བླངས་རྗེ ས་བལ་ཡུལ་དེ་བཞིན་
ཐུ་བོད་ཀྱི་ཚོད་འཛིན་འོག་ཏུ་ཚུད།” ཅེས་འཁོད། ཡང་བལ་ཡུལ་དེ་བོད་ཀྱི་མངའ་
ཁོངས་སུ་ལོ་གྲངས་ག་ཚོད་བསྡད་ཡོད་མེད་ཀྱི་སྐོར་ལ་རྩོད་པ་ཡོད་ཀྱང་། ཁོ་བོ་
ལྟར་ན་མདོ་སྨད་པ་དགེ་འདུན་ཆོས་འཕེལ་གྱི་རང་ལུགས་དེ་འཐད་པར་སེམས་པས་
འདིར་བཀོད་ན། འགའ་ཞིག་གིས་འདུས་སྲོང་མང་པོ་རྗེའི་སྐུ་ཚེའི་སྨད་ལ་བལ་བོ་
ངོ་ལོག་ཅེས་ཟེར། འགའ་ཞིག་གིས་དེའི་ཡང་གོང་ནས་ཡིན་ཟེར། འོན་ཀྱང་ལི་
ཡུལ་ནས་ཐོན་པའི་རྒྱལ་རབས་དེར། ཁྲི་ལྡེ་གཙུག་བཙན་གྱི་ཁྲི་ལོ་འདྲེན་པའི་སྐབས་
སུ་ཡང་། རྟའི་ལོ་ལ་བཙན་ཕོ་བལ་བོ་ན་བཞུགས་སོགས་ལན་དུ་མར་བྱུང་བས། ཕལ་
ཆེ ར་ཁྲི་སྲོང་གི་གོང་རོལ་བར་བོད་འབངས་སུ་ཡོད་དམ་སྙམ། ཡུལ་འདི་བོད་ཀྱི་
ཆབ་འོག་ཏུ་ཆུད་པའི་སྔ་རྟགས་ལྟ་བུར་ཡང་། ཁོང་ཚོའི་ཁྲོད་ན་ཙང་(གཙང་ཡིན་
ནམ་སྙམ་) དང་། བླ་མ་དང༌། རཱ་ཡེ། རྟ་མང་(རྟ་དམག་བྱ་བ་ཟུར་ཆག་སྙམ་
པ) ལ་སོགས་པའི་མིང་ཅན་གྱི་དཔའ་རྩལ་ལྡན་པའི་མི་སྡེ་མང་དུ་ཡོད་པ་འདི་ཀུན།
ཆོས་ལུགས་ཀྱང་བོན་དང་འདྲེས་པའི་ནང་པ་བྱེད། སྐད་ཀྱང་བོད་སྐད་བརྡ་རྙིང་འབའ་
ཞིག་སྨྲ། རིགས་རྒྱུད་ཀྱང་བོད་ནས་མཆེད་པ་ཁོང་ཅག་རང་ལ་གྲགས། དེར་མ་
ཟད་བལ་ཡུལ་མཐིལ་དུ་ཡང་། ཕམ་ཐང་དང་བོད་ཐང་ལ་སོགས་པ་བོད་ཀྱི་ཐ་སྙད་
ཆགས་པའི་ས་མིག་མང་པོ་ཡོད། ཆེས་གསལ་བའི་རྟགས་གཞན་ཡང་བོད་རྗེ་འདུས་
སྲོང་སོགས་དང་དུས་མཉམ་པའི་བལ་རྒྱལ་ན་རེ ནཌ་དེ ་བ་མི་དབང་ལྷའི་སྲས་ཤཱི་ལ་
-



རབ་བྱེད་དགུ་པ།
217
དེ་བ་ཚུལ་ཁྲིམས་ལྷའི་རྡོ་རིང་ལ་ཡང་། བྷོཊབི ཤིཌ་ཧེ༔ པྲཏི་བ་ནི ་བྷ་རི་ཀཛནཱ༔
པཉཙ་བྱབས་ཡིབྷི་སྒར་ཧཱི ཏ9 (བོད་ལ་ཁྲལ་འཇལ་བའི་རྒྱུ་མཚན་གྱིས་ལོ་ལྟར་ཁུར་
ཙ་པ་རྣམས་ལས་བྱེད་ལྔ་པོས་བཟུང་བར་བྱ་སྟེ ་)སོགས་བྲིས་པ་ཡོད། གཞན་ཡང་
བལ་པོ་རྣམས་ཀྱི་རང་སྐད་དུ་ཡང་། མིག་ལ་མི་ག སྣ་ལ་སྣེ་བོ། ལག་པ་ལ་ལག་
སོགས་བོད་སྐད་ཟུར་ཆག་ཤིན་ཏུ་མང་པོ་འདྲེས་པ་ཞིབ་ཏུ་བརྟགས་པས་ཤེས་སོ།”
ཞེས་གསུངས་པ་ནི་བདེན་པའི་དོན་འབའ་ཞིག་ཏུ་འཁུམས་སོ། །
༣༽ རྒྱ་གར་ལ་དམག་དྲངས་ཚུལ།
བོད་ཀྱི་ནུབ་ཕྱོགས་མཚམས་སུ་ཡོད་པའི་རྒྱ་གར་སྲིད་གཞུང་དང་བོད་གཉིས་ཀྱི་འབྲེལ་
བ་ནི་ལོ་ངོ་དུ་མའི་རིང་ཆོས་དང་རིག་གཞུང་གི་འབྲེལ་བ་དམ་པོ་བྱས་ཡོད་སྟབས། ཡུལ་
གཉིས་ཕན་ཚུན་བརྩེ་བ་དང་གུས་བཀུར་ཟབ་མོ་ཡོད། འོན་ཀྱང་བོད་ཀྱི་སྟོབས་ཤུགས་
ཨེ་ཤ་ཡ་རྒྱ་བསྐྱེད་གཏོང་སྐབས་སུ་དྲག་པོའི་གཡུལ་འགྱེད་ཀྱང་འབྱུང་ངེས་པ་ནི་ཆོས་
ཉིད་ཅིག་རེད། ལོ་རྒྱུས་ལ་ཕྱི་མིག་རེ་བལྟས་པ་ཡིན་ན་བཙན་པོའི་དུས་སྐབས་སུ་འཕགས་
བོད་བར་དྲག་པོའི་གཡུལ་འགྱེད་ཆེན་མོ་ཐེངས་གཉིས་ཙམ་བྱུང་ཡོད་པ་དང་། དེ་ལས་
སྔ་མའི་གཡུལ་འགྱེད་དེ་བཙན་པོ་འདི་ཉིད་ཀྱི་དུས་སུ་བྱུང་བ་ཞིག་རེད། དམག་འཁྲུག་
དེའི་བྱུང་རྐྱེན་གཙོ་བོ་ནི་བློན་པོ་ཨ་རྫུས་ལོག་སྤྱོད་ཀྱི་བྱ་ངན་སྤེལ་ཏེ་ཡུལ་དབུས་མི་
བདེ་བར་བཟོས་ཤིང་རྒྱལ་ཁབ་ཕྱི་ནང་གི་ཕོ་ཉ་འཕྲོག་བཅོམ་བྱས་པ་དང་། ལྷག་ཏུ་རྒྱ་
ནག་གི་ཕོ་ཉ་ཝང་ཤོན་ཆེས་རོགས་སྐྱོར་ཤུགས་ཆེར་ཞུས་ངོར་བྱུང་བ་ཞིག་རེད། སྐབས་
ཐོག་དེར་ཐང་གི་ཕོ་ཉ་ཝང་ཤོན་ཆེ་ལ་ཕམ་ཉེས་བྱུང་སྐོར་ནི་ཐང་དེབ་རྙིང་མའི་འཕགས་
ཡུལ་གྱི་ལོ་རྒྱུས་ཞེས་པར། “ཝང་ཤོན་ཚེ་ཟེ ར་བ་འཕགས་ཡུལ་དུ་ཕོ་ཉར་མངགས།
འཕགས་ཡུལ་གྱི་ཕོ་ཉ་བཞིས་ཀྱང་ཐང་ལ་སྐྱེས་འབུལ། ཕོ་ཉ་བཏང་བ་དེ་དག་འཕགས་



218
སྲོང་བཙན་ལོ་རྒྱུས་ཞིབ་འཇུག
ཡུལ་དབུས་ཁུལ་ལ་སླེབས་སྐབས་དེའི་རྒྱལ་པོ་ཁྲི་ལོ་དབྱི་ཏོ་གྲོངས་ནས་རྒྱལ་ནང་ཟིང་
ཆེན་ལངས་ཤིང་། བློན་པོ་ན་ཕུ་ཏི་ཨ་ལོ་ན་ཧུན་ཞེས་པས་རྒྱལ་སྲིད་འཕྲོགས་པ་དང་།
དེས་དམག་དཔུང་ཕོན་ཆེ་བཏང་ནས་ཝང་ཤོན་ཚེའི་འཁོར་གཡོག་རྟ་པ་སུམ་ཅུས་དགྲ་
དམག་དང་འཐབ་ཀྱང་མ་ཐུབ། མདའ་ཟད། མཐར་དགྲ་དམག་གིས་བཟུང་། རྒྱལ་
ཁབ་ཁག་གིས་ཐང་ལ་ཕུལ་པའི་དངོས་རྫས་ཀྱང་དགྲ་དམག་ལ་ཤོར། ཤོན་ཚེ་རང་ཉིད་
མཚན་མོར་ཐབས་ཀྱིས་བྲོས་ཏེ་ཐུ་བོད་ལ་སླེབས།” ཞེས་འཁོད།
ཡང་སྐབས་དེར་བོད་བཙན་པོས་དྲག་པོའི་དཔུང་སྟོབས་སྤྱད་དེ་ཤར་ཕྱོགས་ཐང་
རྒྱལ་ཁབ་ལ་སྣང་མེད་དང་མཐོང་ཆུང་། དམའ་འབེབས་ཀྱིས་འཕྲོག་བཅོམ་བྱེད་
པའི་སྟོབས་ལྡན་དྲག་པོའི་དཔུང་ཚོགས་ལ་ཕམ་པར་བྱས་ཚུལ་དེ བ་དཀར་ན་གསལ་
བར་འདི་ལྟར། “རྒྱ་གར་གྱི་རྒྱལ་པོ་ཧར་ཥ་གསོན་པའི་སྐབས་བྲམ་ཟེ་ཞིག་རྒྱའི་
གོང་མ་ལ་སྐྱེས་འབུལ་དུ་བརྫངས། ཅེང་ཀྭན་གྱི་ལོ་ཉེར་གཉིས་པ་ ༡༡༩༣ ལ།
གོང་ནས་གསེར་ཡིག་པ་ཝན་ཧེན་ཙེ་བྱ་བ་རྟ་པ་སུམ་ཅུ་དང་བཅས་རྒྱ་གར་དུ་བཏང་།
དེ་དུས་ཧཎ་གྲོངས་ཟིན་ཅིང་། རྒྱལ་ཁམས་མི་བདེ་བའི་སྐབས་དང་འཕྲད། ཧཎཱ་
ལ་སྲས་མེད་པའི་རྐྱེན་གྱིས་བློན་པོ་ཨརྫུན་( སྲིད་སྒྲུབ)བྱ་བ་ཞིག་ཁྲི་ལ་བསྡད་ཅིང་
ནང་པ་རྣམས་ལ་ཤིན་ཏུ་འཚེ་བར་བྱས། རྒྱའི་གསེར་ཡིག་པ་བཅོམ་སྟེ་དངོས་ཆས་
རྣམས་འཕྲོག་ཅིང་འཁོར་ཕལ་ཆེ ར་བསད། ཝང་ཧེན་ཙེ་རང་ཉིད་ཟླ་བོ་འགའ་དང་
བཅས་མཚན་ལ་བྲོས་ཏེ། བོད་ཀྱི་ཆབ་འབངས་སུ་ཡོད་པའི་བལ་ཡུལ་དུ་སླེབས་ནས།
སྲོང་བཙན་ལ་སྐྱབས་བཙལ་བས། བོད་ཀྱི་བཙན་པོས་བོད་དམག་གོ་ཧྲག་ཆིག་སྟོང་
ཉིས་བརྒྱ་དང་། བལ་དམག་རྟ་པ་བདུན་སྟོང་དང་བཅས་པ་རྒྱ་གར་དུ་བཏང་། གསེར་
ཡིག་པ་དང་ལྷན་ཅིག་ཏུ་ཧི་ར་ཧི་ཏ་ལ་སླེ བས། དེ་དུས་ཉིན་གསུམ་ཙམ་ལས་འཐབ་
མ་དགོས་པར་རྒྱལ་ས་གཙོ་བོ་བཟུང་། རྒྱ་གར་པ་སུམ་སྟོང་ལྷག་སྐེ་བྲེགས་ཤིང་།



རབ་བྱེད་དགུ་པ།
219
སྟོང་གཅིག་ཙམ་ཉེ་འཁོར་ན་ཆུ་ཀླུང་ཡོད་པའི་ནང་དུ་བསྐུར། རྒྱལ་པོ་ཨརྫུ་ན་བྲོས་
ཏེ་ཤོར་བ་སླར་ཡང་དམག་གསར་པ་དག་ཁྲིད་ནས་འཛིང་དུ་བྱུང་ཡང་། མཐར་བོད་
རྣམས་ཀྱིས་ཁོ་ཕམ་སྟེ་གཉེན་ཚན་དང་བཅས་པ་གསོན་པོར་བཟུང་ནས་རྒྱའི་གོང་མའི་
དྲུང་དུ་བརྫངས། གོང་མ་ཤིན་ཏུ་མཉེས་ནས། ཐང་ཐེ་ཙུང་གྲོངས་པའི་སྐབས་སུ་
ཡང་། བང་སོའི་མདུན་ན་བོད་ཀྱི་བཙན་པོའི་འདྲ་བརྙན་ཞིག་ཀྱང་བྱས་པ་དྲན་ཆེད་
དུ་བཞེངས། བོད་རྣམས་ཀྱིས་རྒྱ་གར་པ་བསད་པ་དང་བཟུང་བའི་གྲངས་བསྡོ མས་
ཆིག་ཁྲི་སུམ་སྟོང་ཙམ་ལོངས་པ་བྱུང་། བ་ཕྱུགས་སུམ་ཁྲི་ལས་མང་བ་ཙམ་ཁྱེར།
ལྕགས་རི་ཅན་གྱི་གྲོང་ཁྱེ ར་བརྒྱ་དང་བརྒྱད་ཅུ་ཙམ་བོད་འབངས་སུ་བཅུག དེ་ཐོས་
ནས་རྒྱལ་པོ་ཨརྫུ་ནའི་དགྲ་ཟླ་ཀ་མ་རུ་པའི་རྒྱལ་པོ་ཀ་མ་ར་ཞེས་བྱ་བ་མགུ་ནས། རྟ་
ཕྱུགས་དང་དངོས་ཆས་ཤིན་ཏུ་མང་པོ་བོད་ལ་བརྫངས།” ཞེས་ཞིབ་གསལ་འཁོད་
པ་བཞིན་ནོ། །
༩༽ ལི་ཡུལ་དུ་དམག་དྲངས་ཚུལ།
ལི་ཡུལ་དེ་བོད་འབངས་སུ་བསྡུ་མགོ་བརྩམས་པ་ནི་རྒྱལ་པོ་འདི་ཉིད་ཀྱི་དུས་སུ་ཡིན་
ལ་དབོན་སྲས་མང་སྲོང་མང་བཙན་དང་འདུས་སྲོང་མང་པོ་རྗེའི་སྐབས་སུ་འབངས་རྣལ་
མར་བཀུག་ཡོད་ངེས་སྙམ་པས་དཔྱད། ཡིན་ནའང་སྐབས་དེར་ཕྱི་ལོ་ ༦༦༢ ནས་
༦༩༢ བར་ཏེ་ཁྱོན་ལོ་ངོ་སུམ་ཅུ་ཙམ་ལས་འབངས་རྣལ་མར་བཀུག་མ་ཐུབ་ཀྱང་ཕྱིས་
ཁྲི་སྲོང་ལྡེ་བཙན་ནས་བཙན་པོ་འུ་དུམ་བཙན་བར་སླར་ཡང་དབང་སྡུད་བྱས་ཡོད། (ཕྱི་
ལོ་ ༧༥༥ ནས་ ༨༦༦) དེ་ཡང་བཙན་པོ་སྲོང་བཙན་སྒམ་པོ་ནི། རང་ཅག་གི་ལོ་
རྒྱུས་སྟེང་གི་མི་སྣ་ཆེས་རླབས་ཆེ་ཤོས་ཡིན་པར་མ་ཟད་ཨེ་ཤ་ཡི་གླིང་དུ་སྐད་གྲགས་
ཆེ་ཤོས་ཤིག་ཡིན་པར་བརྟེན། དུས་དེར་བཙན་པོ་ཁོང་དངོས་སུ་སྐུ་འཚོ་བཞུགས་སྐབས་



220
སྲོང་བཙན་ལོ་རྒྱུས་ཞིབ་འཇུག
ཀྱང་ཕྱོགས་མཐའི་རྒྱལ་པོ་རྣམས་ཀྱིས་གུས་བཀུར་ཚད་མེད་ཞུས་ཡོད་པ་ནང་བཞིན་ལི་
ཡུལ་ནས་ཀྱང་ཁོང་ལ་མཇལ་འཕྲད་དུ་འབྱོར་མཁན་རིམ་ཅན་དུ་བྱུང་ཡོད་པ་དང་། དེ་
བཞིན་དུ་བློན་ཆེན་མགར་ཐང་རྒྱལ་ཁབ་ཏུ་བཙུན་མོ་སློང་བར་བསྐྱོད་སྐབས་སུ་ལི་ཡུལ་
གྱི་ལོ་ཙཱ་བ་ཞིག་ཀྱང་ཡོད་པ་སོགས་བོད་སྔ་རབས་ཀྱི་ལོ་རྒྱུས་དག་ན་གསལ་བ་དང་། དེ་
ཡང་སྔ་མའི་དུས་སུ་ལི་ཡུལ་རྣམས་བོད་འབངས་སུ་བཅུག་སྐོར་ནི། ཁྲི་སྲོང་བཙན་
དུས་མགོ་བཟུང་སྟེ་བཙན་པོ་མང་སྲོང་སྐབས་མགར་སྟོང་བཙན་ནས་འ་ཞ་པ་རྣམས་སླར་
ཡང་དྲག་ཤུགས་ཀྱིས་ཕམ་པར་བརྒྱབས་ནས་ཅུང་མ་འགོར་བར་ལི་ཡུལ་ཡང་འབངས་
སུ་བཀུག་ནས་ས་ཁུལ་གཞན་ལ་དཔུང་པ་མཉམ་གཤིབ་ཀྱིས་བོད་བཙན་པོའི་ཐུགས་འདུན་
རྩེ་གཅིག་གིས་སྒྲུབ་པ་ལ་བརྩོན་ཡོད་དེ། ཐང་དེབ་ཏུ། “་ཞན་ཧིན་གྱི་ཁྲི་ལོ་དང་པོར།
བྷོད་དམག་སླེབས་ཏེ་ཀྲིག་བཅོ་བརྒྱད་བཅོམ། བྷོད་པས་ལི་ཡུལ་པ་རྣམས་དང་བསྡེབས་
ནས་ཆིག་ཚི་གྲོང་ཁྱེར་གྱི་པོ་ཧན་མཁར་ཡང་དབང་དུ་བསྡུས། དེ་ནས་ཨན་ཞི་སྡེ་བཞི་
བྷོད་ལ་ཤོར།” ཞེས་སྐབས་དེར་ལི་ཡུལ་པ་རྣམས་ཀྱིས་ཀྱང་བོད་བཙན་པོའི་བཀའ་
ལུང་བཞིན་རང་གི་ཉེ་འདབས་ཀྱི་ཆིག་ཚི་དང་ཧུས་ལི། སོས་ཡེ་སོགས་དབང་དུ་བསྡུ་
བ་ལ་བྱས་རྗེས་མི་དམན་པ་བཞག་མྱོང་ཡོད་པར་མ་ཟད་ལི་ཡུལ་རང་ཡང་བོད་ཁོངས་
སུ་བཅུག་ཡོད་དེ། ཐང་དེབ་ཏུ། “དེ་ནས་ཨན་ཞི་སྡེ་བཞི་ཡང་བྷོད་ལ་ཤོར།” ཞེས་
གསལ་པོར་འཁོད་པ་དང་། ཨན་ཞི་སྡེ་བཞི་ནི། ཆིག་ཚི། ལི་ཡུལ། ཧྲུའུ་ལི། སོས་
ཡེ་བཅས་ཡིན་ནོ། །
ཡང་སྐབས་ཐོག་དེ ར་ཐང་ནས་གཡུལ་འདེགས་སྤྱི་ཁྱབ་དམག་དཔོན་ཆེན་མོ་
ཞིག་དང་དམག་དཔོན་གཞོན་པ་གཉིས། གཞན་ཡང་དམག་མི་འབུམ་ཕྲག་གཅིག་
ལྷག་བཅས་བོད་ལ་འཐབ་ཏུ་བཏང་ཡང་། ཧྥེ་ཁྲོན་དུ་ཁྲི་འབྲིང་གིས་བཀག་སྟེ་རྒྱ་དམག་
རྣམས་ཕམ་ཞེས་ཐང་དེབ་ཏུ་གསལ་བ་དང་། ད་དུང་ཐང་དེ བ་རྙི ང་མའི་སྟོད་ཆ་རུ།



རབ་བྱེད་དགུ་པ།
221
“ཡུན་རིང་མ་སོང་བར་དེ་གའི་འཇང་པ་རྣམས་ཀྱིས་བྷོད་དམག་ལ་ལམ་ཁྲིད་དེ་མཁར་
བཅོམ་པ་དང་། དམག་མི་རྣམས་མངགས་ཏེ་བྱ་ར་བྱས། སྐབས་དེ ར་བྷོད་དམག་
གིས་ཞང་ཞུང་དང་ཏང་ཞང་། འཇང་གི་ས་ཆ་རྣམས་དབང་དུ་བསྡུས། བྷོད་ཀྱི་ཤར་
ཕྱོགས་སུ་ལེང་ཀྲིག་དང་སུང་ཀྲིག མའོ་ཀྲིག སོས་ཀྲིག་བཅས་དང་འབྲེལ་ཞིང་།
ལྷོ་བལ་པོ་དང་འབྲེལ། ནུབ་ཏུ་ཐང་གི་ཆིག་ཚི་དང་ཧྲུའུ་ལི་སོགས་སྡེ་བཞི་བཅོམ་
སྟེ་བཟུང་། བྱང་ཕྱོགས་སུ་གྲུ་གུ་དང་འབྲེལ་ཡོད་པས་མངའ་རིས་ལེ་དབར་ཁྲི་ཕྲག་
ལྷག་མཆིས། ཧན་རྒྱལ་རབས་དང་ཝེ་རྒྱལ་རབས་ཀྱི་དུས་ནས་བཟུང༌། ནུབ་ཕྱོགས་
ཀྱི་རྒྱལ་ཁབ་རྣམས་ཀྱི་ཁྲོད་ན་སྟོབས་འདི་ལྟར་ཆེ་བ་ནི་བྱུང་མ་མྱོང་།” ཞེས་སྐབས་
དེར་བོད་བཙན་པོའི་དྲག་པོའི་དཔུང་སྟོ བས་ཀྱི་ནུས་ཤུགས་ཇི་འདྲ་ཞིག་ཏུ་སླེ བས་
ཡོད་པ་ཐང་སྲིད་གཞུང་ནས་འདི་ལྟར་ཚད་འཇལ་བྱས་ཡོད་པ་སོགས་ལ་དཔག་སྟེ ་
ཤེས་པ་གལ་ཆེའོ། །
དེ་བཞིན་ལི་ཡུལ་གྱི་ཡུལ་མིའི་རིགས་ཀྱི་ཁུངས་དང་ཆོས་ལུགས། ས་བབ་
དང་ལོ་རྒྱུས་འཕོ་འགྱུར་གྱི་གནས་སྟངས་སོགས་རྒྱས་ཙམ་ཞིག་དེབ་དཀར་དུ་གསལ་
བ་འདི་ལྟར། ““དེས་ན་ལི་ཡུལ་དེ་ནི་བོད་ཀྱི་བྱང་རྒྱབ་དང་། ཨུ་རུ་སུའི་ལྷོ ་མཐར་
ཆགས་པའི་ཡུལ། རྒྱ་གར་སྐད་དུ་ཀམ་ས་དེ་ཤ ཡུལ་གཞན་དུ་ཏུར་ཀི་སུ་ཐཱན་དང་།
རྒྱ་ནག་པའི་སིན་ཇང་དུ་འབོད་པ་འདི་ཡིན་ཏེ། འདིའི་ཤར་མཐའ་མཚོ་སྔོན་པོའི་
བྱང་རྒྱབ་དང་འབྲེལ་ཞིང་། ནུབ་ཀྱི་མཐའ་ནི་མངའ་རིས་བླ་དྭགས་ཕྱོགས་དང་ཚོང་
འགྲུལ་ཡོད་པའི་ཡར་ཀན་བྱ་བ་དེ་ཡིན་ལ། སྔར་ཕྱོགས་འདིར་བསྟན་པ་རྒྱ་ཆེར་
དར་བ་ལས། སྲོང་བཙན་གྱི་སྐུ་དུས་ཙམ་ན་ཆོས་བསྣུ བས་ཏེ། དགེ་སློང་རྣམས་
བོད་དང་རྒྱ་གར་དུ་བྲོས། དེ་ནས་བཟུང་ཀླ་ཀློའི་རྒྱལ་ཁམས་ཀྱི་ལྟེ་བ་ལྟ་བུར་གྱུར་
ཏེ་ཡོད་ཅིང་། ད་དུང་ཡང་གོ་ཤྲགྷོ་གླང་རུའི་གཙུག་ལག་ཁང་གི་ཤུལ་དང་། གཞན་



222
སྲོང་བཙན་ལོ་རྒྱུས་ཞིབ་འཇུག
ཡང་མཆོད་རྟེན་ཞིག་པོ་དང་སྔོན་གྱི་དགོན་རོ་ཤིན་ཏུ་མང་པོ་ཡོད་འདུག ཡུལ་འདིའི་
མི་རིགས་རྣམས་སོག་རྒྱུད་ཡིན་པས། ཀུན་མཁྱེན་ཀློང་ཆེན་པས། ལྕང་རྭ་སྨུག་
པོ་ལ་སོགས་པའི་སོག་ཡུལ་ཞེས་གསུངས་པ་ཡིན། ཡུལ་འདི་ལ་མདོ་སྨད་པ་རྣམས་
ཡུལ་ལི་ཞེས་འབོད་པ་ཡང་། དོན་ལ་ལི་ཡུལ་བྱ་བའི་ཚིག་མགོ་མཇུག་ལྡོ ག་པའམ།
ཡང་ན་རྒྱ་གར་ཡུལ་བྱ་བ་ལ་སྐབས་འགར་ཡུལ་རྒྱ་གར་ཞེས་འབོད་པ་དང་འདྲ། ཡུལ་
འདི་ནི་བོད་ལས་ཤིན་ཏུ་ཁད་རིང་བའི་རྒྱུ་མཚན་གྱིས། སྔར་བོད་འབངས་སུ་འདུས་
སོ་བྱ་བ་ཡང་ཡིད་ཆེས་དཀའ་ཙམ་ཡིན་མོད། དགྲ་བཅོམ་དགེ་འདུན་འཕེལ་གྱི་ལི་
ཡུལ་ལུང་བསྟན་དུ་ཡང་གསུངས་ཏེ། དེ་ལ་མང་པོ་ཞིག་ནི་བོད་ཀྱི་རྒྱལ་པོས་འཛིན་
པར་འགྱུར་རོ། །ཞེས་དང༌། གླང་རུ་ལུང་བསྟན་གྱི་མདོ་ལས་ཀྱང་། མ་འོངས་པ་
ན་ལས་ཀྱི་དབང་གིས་ཡུལ་འདི ར་བོད་དང་སུམ་བྷའི་དམག་རྣམས་ཀྱང་འོང་བར་
འགྱུར་ཏེ། སོགས་གསུངས་སོ། སུམ་བྷ་དེ་སྔར་བོད་ཀྱི་རྒྱལ་ཕྲན་ཞིག་གི་ས་ཡིན་
པ་ལ། ཁོང་ཚོའི་རི གས་དེ་ཡང་ཨ་མདོའི་ནང་དུ་འདྲེས་ནས་ཡོད།
གཞན་ཡང་སྔ་རྟགས་འཁྲུལ་མེད་ལྟ་བུར། ཉེ་དུས་འདི ར་ཡུལ་དེའི་བྱེ་མའི་
གསེབ་ནས་བོད་ཀྱི་རྫོང་གོག་མང་པོའི་ཤུལ་གསར་དུ་རྙེ ད་པ་ལས། སྔ་མོའི་བོད་
ཀྱི་ཡོ་བྱད་སྣ་ཚོགས་དང་། ཡུལ་མི་ལས་ཁྲལ་བསྡུས་པའི་བྱང་བུ་ཆེ་ཆུང་དུ་མ།
དམག་དཔོན་སོགས་ཀྱིས་ཕན་ཚུན་བཏང་བའི་ཡི་གེ་ལ་སོགས་པ་ཆེས་མང་པོ་ཞིག་
ཐོན་ནས། རྒྱལ་ཁབ་དུ་མར་འཁྱེར་ཏེ་སྔོན་གྱི་ལོ་རྒྱུས་དཔྱོད་པའི་མཁས་པ་ཐམས་
ཅད་ཀྱང་ཡིད་ཆེས་པ་ཡིན་ནོ།” ཞེས་འཁོད། “དེ་དུས་ན་གདོང་དམར་གྱི་རྒྱལ་
པོ་ཞེས་བྱ་བ་དབང་ཐང་དང་མཐུ་སྐྱེས་ནས་ཡུལ་ཁམས་ཕྱོགས་མང་དུ་བཟུང་ངོ་།”
ཞེས་དང་། ཡང་། “ལི་ཡུལ་དང་། ཤུ་ལིག་དང་། ཨ་ན་སེ་ཡུལ་འདི་གསུམ་རྒྱ་
དང་། གདོང་དམར་དང་། སོ་བྱི་དང༌། དྲུ་གུ་དང་། ཧོར་ལ་སོགས་པ་དགྲ་ཕལ་



རབ་བྱེད་དགུ་པ།
223
ཆེར་གཡོས་ནས་རྩོད་ཅིང་འཁྲུག་པ་འོང་སྟེ།” ཞེས་དང་། “རྒྱལ་པོ་གདོང་དམར་
དེའི་ཚེ་ལི་ཡུལ་ཡང་རྒྱལ་པོ་དེའི་རིགས་སུ་དབང་བར་འགྱུར་རོ།” ཞེས་ལི་ཡུལ་
ལུང་བསྟན་གྱི་ལུང་ཚིག་དེ་དག་ནི་རིམ་པ་བཞིན་དུ། བཙན་པོ་སྲོང་བཙན་སྒམ་པོས་
བོད་ཀྱི་མངའ་ཐང་ཕྱོགས་བཞིར་རྒྱ་བསྐྱེད་བྱེད་བཞིན་པའི་དུས་ཚིགས་ཤིག་དང་།
སྲོང་བཙན་གྱི་དུས་དེ ར་ལི་ཡུལ་དུ་ཕྱོགས་ཁག་སོ་སོ་ནས་རང་ཁེའི་འཐབ་རྩོད་ཀྱི་
དམག་འཁྲུག་ཆེས་ཆེར་སློང་བཞིན་པའི་དུས་ཚིགས་ཤིག་དང་། མཐར་བཙན་པོ་
སྲོང་བཙན་གྱིས་ལི་ཡུལ་མངའ་དབང་དུ་བསྡུ་བའི་དུས་རིམ་ཞིག་ཡིན་པས་གོ་བ་བླངས་
ཏེ་དེ་དོན་རྒྱས་པར་སྤྲོས་པ་ནི་དུས་རབས་བདུན་པ་དང་བརྒྱད་པའི་དུས་ཀྱི་བོད་མི་
མཛའ་མཐུན་འབྲེལ་བའི་སྐོར་དཔྱད་པ་ཞེས་པར་གསལ། ཡིན་ནའང་ད་དུང་དཔྱད་
དགོས་པ་མང་དུ་ཡོད་པར་སེམས་པའོ། །
༥༽ ཏ་ཟིག་དང་ཕྱི་འབྲེལ་བཟུང་བ།
བཙན་པོ་སྲོང་བཙན་སྒམ་པོ་གང་ཉིད་ཀྱིས་དྲག་པོའི་དཔུང་སྟོབས་དང་ཐབས་མཁས་
ཀྱི་བློ་རྩལ་ལ་བརྟེན་ནས་ཕྱོགས་མཐའི་རྒྱལ་ཁབ་གང་མང་ཞིག་ལ་ཚོང་ལས་དང་དམག་
དོན། གཉེན་གྱི་འབྲེལ་བ་སོགས་བཟུང་སྟེ་མངའ་རིས་རྒྱ་བསྐྱེད་དང་སྲ་བརྟན་དུ་གཏོང་
བའི་ལས་རིམ་སྣ་ཚོགས་པ་ཞིག་བསྐྱངས་པའི་ཁྲོད། བོད་དང་ཏ་ཟིག་གི་བར་དུ་ཐོག་
མར་ཚོང་ལས་ཀྱི་འབྲེལ་བ་བྱུང་ཡོད་དེ་བཀའ་ཐང་སྡེ་ལྔ་རུ། “ཤར་ནས་སྐར་མ་སྨིན་
དྲུག་འཆར་བའི་འོག །རྒྱ་ནག་གཙུག་ལག་རྒྱལ་པོ་ཡོད། །ལྷོ་ནས་སྐར་མ་ལག་སོ་
འཆར་བའི་འོག །རྒྱ་གར་ཆོས་ཀྱི་རྒྱལ་པོ་ཡོད། །ནུབ་ཕྱོགས་ཟླ་བ་ཚེས་པའི་འོག་
ནས་ནི། །ཏ་ཟིག་ནོར་གྱི་རྒྱལ་པོ་ཡོད་(ཨེ་རན)། བྱང་ན་སྐར་མ་སྨེ་བདུན་འཆར་
བའི་འོག །ཁྲོམ་ནི་གེ་སར་དམག་གི་རྒྱལ་པོ་ཡོད།” (འདི་གླིང་གེ་སར་རྒྱལ་པོ་མ་



224
སྲོང་བཙན་ལོ་རྒྱུས་ཞིབ་འཇུག
ཡིན།） །ཅེས་བོད་མཐའ་ཁུལ་གྱི་རིག་གཞུང་དང་དམག་དོན་ཚོང་ལས་སོགས་ཀྱི་
འབྲེལ་བ་ཡོད་པའི་རྒྱལ་ཁབ་ངོས་བཟུང་བྱས་པ་ལས། རྒྱ་ནག་ལ་གཙུག་ལག་དང་། རྒྱ་
གར་ལ་ཆོས། ཁྲོམ་གེ་སར་ལ་དམག ཏ་ཟིག་ལ་རིན་ཆེན་ནོར་གྱིས་ཚོང་འབྲེལ་ཆགས་
ཡོད་པར་གསལ་བ་དང་། སྐབས་དེ་དུས་ནས་ང་ཚོའི་མེས་པོ་དག་གིས་ཚོང་ལས་ཀྱི་
འབྲེལ་བ་བརྒྱུད་དེ་ཏ་ཟིག་ནི་ནོར་བུ་རིན་པོ་ཆེ་སྣ་ཚོགས་ཀྱི་ཐོན་ཁུངས་ཕུན་སུམ་ཚོགས་
པ་ཞིག་ཡིན་པ་གསལ་རྟོགས་བྱུང་སྟེ་ཏ་ཟིག་ནོར་གྱི་རྒྱལ་ཁབ་ཅེས་འབོད་སྲོལ་བྱུང་།
དུས་དེར་བོད་ནས་ཕྱིར་འདྲེན་བྱེད་པའི་ཚོང་ཟོག་ནི་སྣམ་བུ་དང་། ཚྭ་རིགས་འདྲ་མིན།
ནོར་ལུག་གི་པགས་རིགས། ཤྭ་རྭ། གླ་རྩི། སྨན་རྫས་སྣ་ཚོགས་སོགས་ཡིན་པ་དང་།
དུས་རབས་དཀྱིལ་མའི་ཨ་རབ་ཀྱི་མཁས་པ་དག་གིས་བདེན་དཔང་བྱས་པ་ལྟར་ན།
སྐབས་དེ་དག་ཐུ་བྷོད་ཀྱི་གླ་རྩི་ནི་ནུབ་ཕྱོགས་སུ་འདྲེན་པའི་ཆེས་དཀོན་པའི་སྨན་རིགས་
ཤིག་ཡིན་པར་བཤད་དོ། །
སྤྱིར་བཏང་ཏ་ཟིག་དང་བོད་བར་ཕོ་ཉ་འགྲོ་འོང་གི་འབྲེལ་བ་ནི་བཙན་པོ་ཁོང་
སྐུ་ན་ཕྲ་མོའི་དུས་ནས་ཀྱང་ཡོད་པར་གསལ་ཏེ། ཆོས་འབྱུང་མཁས་དགའ་རུ། “དེ་
ཚོ་རྒྱ་དཀར་ནག་ཁྲོམ་གེ་སར་སྟག་གཟིག་ལ་སོགས་མཐའ་བཞིའི་རྒྱལ་པོ་ཀུན། །སྤྲུལ་
པའི་རྒྱལ་པོ་ཤིན་ཏུ་གཞོན་ནུ་ཡིས། །རྒྱལ་སྲིད་ཆོས་བཞིན་སྐྱོང་བའི་ངོ་མཚར་
ཐོས། །རེ་རེ་བཞིན་ནས་དཔྱའ་སྐྱེས་ལོ་ཏང་དུ། །འབུལ་ཞིང་དཀོར་སྒྲོམ་འཕྲིན་
ཡིག་རྒྱ་ཆེར་ཕུལ།” །ཞེས་རྒྱལ་ཁབ་གཉིས་ཀྱི་གལ་ཆེའི་བྱ་གཞག་སོགས་གྲུབ་རྗེས་
རྟེན་འབྲེལ་དུ་ཕན་ཚུན་ཕོ་ཉ་གཏོང་རེས་ཀྱིས་མཛའ་མཐུན་གྱི་འབྲེལ་བ་ཇེ་ལེགས་
སུ་གཏོང་གི་ཡོད་པར་གསལ།
དེ་བཞིན་ཐོག་མའི་དུས་སྐབས་སུ་ཏ་ཟིག་ཆེན་པོའི་རྒྱལ་ཁབ་གསར་འཛུགས་
དང་རྒྱ་བསྐྱེད་ཇི་ལྟར་བྱས་རི མ་སྐོར། ཐང་དེ བ་རྙི ང་མའི་ནང་། “སྟག་གཟིག་



རབ་བྱེད་དགུ་པ།
225
གི་རྒྱལ་ཁབ་དེ་ཐོག་མར་ཕོ་སིའི་ནུབ་ཏུ་ཡོད། ག་ཡས་ཁྲི་ལོའི་དུས་དཀྱིལ་ལ་ཕོ་
ཤིའི་ཧོར་བ་ཚོ་གཅིག་ཤི་རྒྱུར་མི་འཛེམས་པའི་མི་འཁྱམས་རྣམས་གཅིག་ཏུ་བསྡུས་
ཏེ་ཧང་ཧ་ཆུ་བོ་བརྒལ་ནས་ཚོང་པ་དང་འགྲུལ་བ་བཅོམ། དེ་དག་མི་འབོར་རིམ་བཞིན་
མང་དུ་སོང་སྟེ་ཕོ་སིའི་ནུབ་རྒྱུད་བཅད་བཟུང་གིས་རང་གི་རྒྱལ་པོ་བསྐོས། ཕོ་སི་
དང༌། ཕུའུ་ལིང་སོ་སོ་ནས་དམག་བཏང་སྟེ་དེ་འདུལ་བར་བརྩམས་ཀྱང་ཚང་མ་ཕམ་
ཉེས་བྱུང་། ལུང་བྲོའི་ཁྲི་ལོ་ཐོག་མའི་དུས་སུ་ཕོའོ་སུ་དང་། ཕུའུ་མིང་གཉིས་སྔ་
རྗེས་སུ་གཏོར། ཡང་དམག་མི་བཏང་སྟེ ང་ལྷོ་ཕྱོགས་སུ་ཕོ་ལོ་མན་ལ་བཙན་འཛུལ་
དང་ཧོར་གྱི་རྒྱལ་ཁབ་རྣམས་ཁྱུར་མིད་བཏང་བས་རྒྱལ་ཁ་ཐོབ་པའི་དམག་དཔུང་ཁྲི་
ཕྲག་བཞི་བཅུ་བརྒལ་བ་བྱུང་།” ཞེས་འཁོད།
ཡང་ཨུ་རུ་སུའི་བོད་རིག་ཆེད་ལས་རོ་རིའི་ཧིས་ལ་སོགས་པ་མཁས་པ་ཁག་
ཅིག་ནས་གནའ་རྫས་རྟོག་དཔྱོད་བྱས་ཏེ་བོད་དང་ཏ་ཟིག་གཉིས་ནི་ཐུ་བྷོད་རྒྱལ་རབས་
མ་ཆགས་གོང་ཕྱི་ལོའི་ཡར་སྔོན་གྱི་ལོ་སྟོང་གཅིག་ཡན་ཆད་ནས་འབྲེལ་བ་དམ་ཟབ་
ཡོད་ཅེས་གླེ ང་ཡོད།
དེ་བཞིན་ཨི་ཊ་ལིའི་སྐུ་ཞབས་ཏུའུ་ཆིས་ཟེར་བ་ནས་ཀྱང་གནའ་སྔ་མོའི་དུས་
སུ་བོད་དང་དབྱིས་ལང་( ཏ་ཟིག་)རིག་གནས་བར་འབྲེལ་བ་ཡོད་ལ། དབྱིས་ལང་
ནས་བོད་ལ་དྲངས་འོང་བའི་བཟོ་བཀོད་སྒྱུ་རྩལ་དང་རྒྱན་ཆས་ནི་ཚོང་ཟོག་བརྗེ་རེས་
ཀྱི་མཇུག་འབྲས་ཡིན་ཟེར། ཡང་བཙན་པོ་སྲོང་བཙན་སྒམ་པོ་གང་ཉིད་ཀྱི་དུས་སུ་
ཆས་གོས་ལ་སོགས་པའི་ཐད་འབྲེལ་བ་ཤུགས་ཆེན་པོ་ཡོད་པ་དོན་དངོས་ཡིན་ཏེ། དེབ་
དཀར་དུ། “དེ་དུས་ཕྱིའི་རྒྱལ་ཁབ་ཀྱི་ཁྲོད་ན་བོད་དང་མཛའ་འབྲེལ་ཆེ་བ་ནི་ཏ་ཟིག་
པ་རྣམས་ཡིན་ལ། ཏ་ཟིག་ཡུལ་དུ་ནི་སྐབས་དེར་ནང་པའི་བསྟན་པ་དར་བར་མ་ཟད།
ཤེས་རིག་ཡོན་ཏན་གྱི་ཆ་ལ་ཡང་ཁོང་རྣམས་འགྲན་ཟླ་དང་བྲལ་གཤིས། བོད་ཀྱི་རྗེ་
འ་



226
སྲོང་བཙན་ལོ་རྒྱུས་ཞིབ་འཇུག
བློན་རྣམས་ཀྱང་ཕལ་ཆེར་ཏ་ཟིག་པའི་སྲོལ་ལུགས་གནང་བ་ཡིན་ནམ་སྙམ་སྟེ། སྲོང་
བཙན་གྱིས་དར་དམར་པོའི་ཐོད་བཞེས་པ་སོགས་ཀྱང་བཤད་ལ། ཟ་འོག་གི་བེར་
དང༌། ཕྱགས་ལྷམ་སྣེ་འཁྱི ལ་གྱོན་པ་སོགས་ཀྱང་ཏ་ཟིག་གི་སྲོལ་དང་འདྲ། ལར་
ཟ་འོག་ནི་སྔོ ན་དུས་སུ་རྒྱ་དཀར་ནག་གཉིས་ཀར་ཡང་གྱོན་སྲོལ་མེད་པར་འདུག”
ཅེས་གསུངས་པ་ལྟར་རྒྱལ་བློ ན་རྣམས་ཀྱི་ཆས་གོས་ལ་ཤུགས་རྐྱེན་ངེས་ཅན་ཞིག་
ཐེབས་ཡོད་པ་ནང་བཞིན་ཤེས་རིག་གི་ཐད་ནས་ཀྱང་འབྲེལ་བ་མི་དམན་པ་ཞིག་བཟུང་
ཡོད་པ་རྟོགས་ཐུབ། དེ་ནས་རི མ་པར་འབྲེལ་བ་དེ་ཤུགས་ཆེ་རུ་སོང་བ་དང་སྟབས་
བསྟུན་ཏ་ཟིག་བརྒྱུད་དེ་ཨ་རབ་ཀྱི་རྒྱལ་ཁབ་གཞན་ལའང་ཚོང་དོན་གྱི་འབྲེལ་བ་བཟུང་
ཡོད་པ་དང་། །
དེ་ལྟར་ཚོང་དོན་གྱི་འབྲེལ་བ་དེའང་རིམ་པར་བརྒྱུད་ནས་མཐར་རྒྱལ་རྒྱུད་ཕྱི་
མ་དག་གི་སྐབས་དྲག་པོའི་དམག་གི་འབྲེལ་བ་བཟུང་ཡོད་དེ། ཐང་དེབ་གསར་མའི་
ནུབ་ཡུལ་གྱི་སྨད་ཆ་རུ། ““སྟག་གཟིག་གི་སྟོབས་ཤུགས་རྒྱ་བསྐྱེད་བྱུང་ནས་རང་
རྒྱལ་གྱི་ནུབ་ཕྱོགས་ས་ཁུལ་དང་ཁྱིམ་མཚེས་སུ་གྱུར་སྐབས་རང་རྒྱལ་གྱི་དུའུ་ཅིས་
ཧྲེ ་དང་ས་འབྲེལ་དུ་གནས་པ་དང་འགལ་ཟླ་བྱུང་། ཐུ་བྷོད་དང་དུའུ་ཅིས་ཧྲ་གཉེན་
སྒྲིག་མཛའ་གཅུགས་ཀྱི་འབྲེལ་བ་དམ་ཟབ་བྱུང་བའི་གོ་སྐབས་དང་བསྟུན་ཏེ་ཐུ་བྷོད་
ཀྱིས་ནུབ་ཕྱོགས་དབང་བསྒྱུར་ལ་ཤུགས་སྣོན་རྒྱག་པའི་འདོད་ཞེན་གྱི་ཉེར་ལེན་ལས་
སྟག་གཟིག་དང་མི་མཛའ་བར་གྱུར་པས་ཀྲན་ཡོན་ཁྲི་ལོའི་དུས་སུ་ཐུ་བྷོད་དང་འཐབ་
སྟེ་ལོ་ལྟར་ཐུ་བྷོད་ཀྱི་དམག་དཔུང་ནུབ་ཕྱོགས་སུ་བསྐྱོད་པས་མཐའ་ཁུལ་དུ་འཁྲུག་
རྐྱེན་མི་ཉུང་བ་བྱུང་།” ཞེས་འཁོད་པ་ལྟར་ལགས་ཤིང་། དེ་བཞིན་ཞྭ་སྒབ་པའི་
སྲིད་རྒྱལ་དུ། ““ཝལ་ཊ་ལའི་ཝཱར་གྱིས་བྲིས་པའི་དེབ་ནང་། འདས་ལོ་ ༧༡༥ ཙམ་
ལ་བོད་ཀྱི་རྒྱལ་པོ་དང་། ཨ་རབ་ཀྱི་ཀ་ལིབ་གཉིས་ནས་འབྲེལ་བ་བྱེད་པའི་དོན་ལ་



རབ་བྱེད་དགུ་པ།
227
དྲག་པོའི་མཐུན་ཕྱོགས་བྱས་ནས། ཨི་རན་ཛེ་གྷན་ནའི་རྒྱལ་པོ་དེ་ཁོང་གཉིས་ཀྱིས་
བསྐོ་བཞག་བྱས་པ་རེད་ཅེས་བྲིས་འདུག འོན་ཀྱང་བྷག་ཊ་ཊ་ནང་ལ། ཨ་བྷི་སི་
ཊ་ཀ་ལིབ་ཚོའི་ཁོངས་ནས། ཀ་ལིབ་སྐད་གྲགས་ཆེ་ཤོས་ཧ་ཧུན་ཨལ་ར་ཤིད་ཀྱིས་
ཤར་ཕྱོགས་ལས་ནུབ་ཕྱོགས་གལ་ཆེ་བ་ལྟ་བུར་མཐོང་སྟེ་བོད་པ་དང་མཉམ་འབྲེལ་
བྱ་རྒྱུར་དོ་སྣང་ཆེར་མ་བྱས་པར་བསྒྱུར་བཞག་ཀྱང་། བོད་ལ་སྐྱབས་བཅོལ་ཏེ་སྡོད་
མཁན་ཀ་ལིབ་ཀྱི་དྲག་པོའི་ཤུགས་དེ་ཁོ་ར་སན་དང་ཕེ་གྷན་ན་དེ ང་སང་ཏུར་ཀི་སི་
ཏན་གཉིས་ནང་སྐྱབས་བཅོལ་ཏེ་བསྡད་པ་ལྟ་བུ་ཞིག་རེད། ཀ་ལིབ་ཀྱི་སྲིད་བྱུས་ཁག་
གཉིས་ལ་བྱས་ཏེ་སྲིད་དོན་གྱི་ཐོག་ནས་ནུབ་ཕྱོགས་པ་གལ་ཆེན་པོ་བརྩི་བཞིན་ཡོད་
པ་དང་། དྲག་པོ་ཤར་ཕྱོགས་ལ་བསྙེ ས་པ་ལྟ་བུ་བྱས་པའི་རྐྱེན་གྱིས་ཨ་རེ་བེའི་གོང་
མའི་སྟོབས་ཤུགས་ཉམས་ནས། ཨི་རེ ་སི། དེ་ཚོས་མེ་རོ་ཀོའི་ནང་ལ་རང་བཙན་
བྱས་ཏེ་ཐོན་པ་དང་། དེ་བཞིན་ཨག་ལ་ཝི་ཊ་དེ་ཚོས་རུ་ནི་སི་ཡན། ཀེང་ར་ཝན་
གྱི་ནང་ལ་རང་བཙན་བྱས་ཏེ་ཐོན་པ་རེད། སྐབས་དེ ར་ཡོ་རོབ་ནང་ལ་སྐད་གྲགས་
ཡོད་པའི་རྒྱལ་པོ་ཤ་ལ་མིལ་ཟེར་བས་རྒྱལ་ས་ཨེ་སེ་ལ་ཤ་པལ་ནས་ཀ་ལིབ་ཧ་ཧུན་ཨལ་
ར་ཤིད་ལ་གཞུང་ཚབ་ཅིག་བཏང་འདུག ཀ་ལིབ་ཧ་ཧུན་ཨལ་ར་ཤིད་ནས་ནུབ་ཕྱོགས་
ཀྱི་གཞུང་ཚབ་བླངས་པ་སོགས་བྱས་པའི་རྐྱེན་གྱིས་ཤར་ཕྱོགས་པ་ཁ་ཆེ་ཁོ་རན་སན་
གྱི་རྒྱལ་པོས་ཧ་ཧུན་ཨལ་ར་ཤིད་ལ་ངོ་ལོག་བྱས། དེར་བརྟེན་ཧ་ཧུན་ཨལ་ར་ཤིད་
ཁོང་རང་གིས་ངོ་ལོག་པ་ཚོ་གནོན་པའི་ཕྱིར་དམག་ཁྲིད་དེ་བསྐྱོད་པར། དམག་ཐོག་
དང་དེ་གའི་ནང་ཁོང་རང་ཏུ་སེ་ཟེར་བའི་གྲོང་ཁྱེར་དེར་གྲོངས་འདུག དེ་སྐབས་
བོད་པ་ཚོས་རྒྱང་ནས་ལྟ་བཞིན་བསྡད་པས། ཏུར་ཀི་སི་ཐན་གྱི་རྩོད་རྙོག་གླེ ང་སྐབས་
བོད་པས་རོགས་རམ་མ་བྱས་པའི་ར་སྤྲོད་བྱེད་ཀྱི་ཡོད་ཅིང་། ཧུན་ཧུན་གྲོངས་རྗེས་
རྒྱལ་པོ་གསར་པ་ཨལ་མ་མུན་ནས་བོད་དང་སྔར་འདྲིས་ཡོད་པ་དྲན་ཏེ། སྔ་མ་བོད་



228
སྲོང་བཙན་ལོ་རྒྱུས་ཞིབ་འཇུག
དང་ཆིངས་ཡིག་བཞག་པ་དེ་ཚོ་རྒྱུན་མཐུད་ལག་ལེན་བསྟར་རོགས་གནང་ཞེས་བོད་
ལ་ཞུས་སོ།” ཞེས་བྲིས་འདུག །
ཨཱལ་ཡ་ཀུ་བིས་བརྗོད་གསལ། “བོད་པའི་དམག་གིས་ཨ་རབ་བིའི་རྒྱལ་ས་
ཁྲང་སོ་ཛ་ནེལ་དང་། ས་དམར་ཀན་ཀྲ་གཉིས་ལ་མཐའ་སྐོར་བ་དང་། ཧ་རུ་ན། ཨལ་
ར་ཤིད་ཀྱི་བུ་གཉིས་པ་ཨལ་མ་མུན་གྱིས་ཏུར་ཀི་སི་ཐན་ནང་ལ་ཡོད་པའི་བོད་པའི་
སྤྱི་ཁྱབ་དང་མཉམ་དུ་མཐུན་འབྲེལ་བྱས་ནས་ཆིངས་ཡིག་ཅིག་ཀྱང་བཞག དེ་སྐབས་
བོད་པའི་སྐུ་ཚབ་ཀྱིས་གསེར་གྱི་སྐུ་ལ་རིན་པོ་ཆེའི་ཕྲ་བཏབ་པ་ཞིག ཨལ་མ་མུན་
ལ་དྲན་རྟེན་དུ་སྤྲད་ཡོད་ཀྱང་། དེ་ནི་དེང་སང་ཡང་། མེ་ཀའི་ནང་པ་ལ་ཟེ ར་བའི་
གྲོང་ཁྱེ ར་དེ ར་དངོས་སུ་མཇལ་རྒྱུ་ཡོད་པར་བཞག་མུས་རེད།” ཅེས་གསུངས།
ཡང་། “བོད་པའི་དྲག་དམག་གིས་ཨ་རབ་ཡུལ་གྱི་ཨོག་སོ་གཙང་པོ་ཡང་བརྒལ་
ཞིང་། བོད་དམག་འབྱོར་བའི་རྟགས་སུ་ཨག་སོ་གཙང་པོའི་བྱང་ངོས་ཨ་རབ་པའི་
སྐད་དུ་ཨལ་དུ་སྦག་(བོད་སྐད་དུ་མཚོ་ཆུང་།)མིང་ཐོགས་པའི་མཚོ་ཞིག་ཡོད། དེང་
སང་ཡང་མཚོ་དེའི་མིང་ལ་ཨལ་དུ་སྦག་འབོད་མུས་སུ་མ་ཟད། ས་བཀྲ་རྙིང་པ་ཚོའི་
ནང་དུའང་གསལ་པོར་བཀོད་ཡོད།” ཅེས་གླེང་།
སྐབས་འདི ར་ཏ་ཟིག་ཅེས་པ་ནི་དབྱིས་ལང་ངམ་པར་སིག་ལ་བརྗོད་ཀྱི་ཡོད།
སྤྱིར་ཏ་ཟིག་ཅེས་པ་ནི་ཁོ་རང་ཚོའི་རང་སྐད་དུ་བརྗོད་ཀྱིན་ཡོད་ལ། དེ་ནི་སྔར་དབྱིས་
ལང་གི་ཚོ་ཁག་གཅིག་གི་མིང་ཡིན་ལ། ཕྱི་ལོའི་དུས་རབས་བདུན་པའི་དཀྱིལ་དུ་
ཨ་རབ་བཙན་རྒྱལ་རིང་ལུགས་པས་པར་སིག་ལ་དབང་བསྒྱུར་བྱས་པ་ནས་རྒྱལ་ཁབ་
ཀྱི་མིང་ལ་ཏ་ཟིག་ཅེ ས་བརྗེ་བསྒྱུར་བྱུང་བ་བཅས་ཡིན་ནོ། །



རབ་བྱེད་བཅུ་པ།
གསང་བའི་དམག་དོན་གྱི་ཐད་མྱུལ་ཞིབ་འདྲ་མིན་སྤྱད་པ།
བོད་ཁམས་གཅིག་གྱུར་དང་ཕྱི་ཕྱོགས་སུ་རྒྱ་བསྐྱེད་བྱེད་པའི་ལས་རིམ་ཁྲོད་བཙན་
པོ་སྲོང་བཙན་སྒམ་པོ་དེ་ཉིད་ཀྱིས། སྔར་ཡབ་མེས་ཀྱི་རྒྱུད་པའི་ལོ་རྒྱུས་ཀྱི་ཉམས་
མྱོང་ལ་གཞིགས་ནས་རླབས་ཆེན་གྱི་མཛད་འཕྲིན་སྣ་མང་ཞིག་བསྐྱངས་པ་ལས།
དམག་དོན་གྱི་སྒྲིག་གཞི་སྤྱི་དང་བྱེ་བྲག་གསང་བའི་དམག་དོན་གྱི་ཐབས་ཇུས་མ་ལག་
ཆ་ཚང་ཞིག་གསར་སྐྲུན་བྱས་ཡོད། སྤྱིར་དམག་དོན་རྩ་འཛུགས་བྱེད་པ་ནི་རང་རྒྱལ་
དགྲ་ཕམ་གྱི་གནད་དོན་ཐག་གཅོད་བྱེད་ཐབས་ཤིག་ཡིན་ལ། མངའ་ཐང་རྒྱ་བསྐྱེད་
དང་མཐའ་མཚམས་བརྟན་སྲུང་གི་གནད་དོན་རྩོད་ལེན་ལ་མཁོ་ཆེ་བ་ཞིག་དང་།
སྐབས་རེ་བཙན་འཛུལ་གྱི་ལམ་སྣེ་ཞིག་ཀྱང་ཡིན། གང་ལྟར་ཡང་རྒྱལ་ཁབ་གཅིག་
ལ་མཚོན་ན་གྲུབ་ཆ་གཙོ་བོ་ཞིག་རེད། དེར་བརྟེན་དམག་དོན་འཐབ་རྩོད་ནང་རང་
ཉིད་རྣམ་པར་རྒྱལ་བ་ལ་སྦྱོང་བརྡར་དང་གོ་མཚོན། ས་རྒྱུས་ཤེས་རྟོགས་སོགས་ཆ་
རྐྱེན་སྣ་མང་ཞིག་འཛོམས་དགོས་པ་དང་དེ་ལས་ཀྱང་གལ་ཆེ་བ་ནི་དགྲ་ཕྱོགས་ཀྱི་
གསང་བ་བརྟོལ་དགོས་པ་དེ་ཡིན། དེའི་ཕྱིར་སྐབས་དེ ར་མྱུར་ཞིབ་ཀྱི་བྱ་ཐབས་
འདྲ་མིན་ཞིག་སྤྱད་ཡོད་པ་ལས་འདི ར་འབྲེལ་ཡོད་ཀྱི་ཡིག་ཆ་དཔྱད་རྩོམ་ཁག་ཅིག་
ལ་གཞི་བཅོལ་ཏེ་ཉུང་ཙམ་སྤྲོ་ན།



230
སྲོང་བཙན་ལོ་རྒྱུས་ཞིབ་འཇུག
༡༽ དགྲ་ཕྱོགས་ཀྱི་མི་སྣ་རང་ཕྱོགས་སུ་བཀུག་པ།
རང་གཞན་གཉིས་ཀྱི་ཚུལ་རྟོགས་ན། །ལན་བརྒྱར་འཐབ་ཀྱང་ཕམ་མི་འགྱུར། །ཞེས་
པ་ལྟར་ཕ་རོལ་པོར་རྒྱུས་ལོན་ཟབ་མོ་ཞིག་བྱེད་དགོས་པ་ནི་དགྲ་ཕྱོགས་སུ་དཔུང་རྒྱུགས་
དཀའ་ཚེགས་མེད་པ་དང་གྲུབ་འབྲས་ལྡན་པ་ཞིག་ཡོང་མིན་གྱི་སྔོན་འགྲོའི་ཆ་རྐྱེན་དུ་
གྲུབ། དེ་ཡང་ཕ་རོལ་པོའི་ཕྱོགས་སུ་གོ་གནས་ངེས་ཅན་ཡོད་མཁན་ཞིག་རག་ཕྱིན།
དེ་ནི་དགྲ་ཕྱོགས་ལ་ཆེས་རྒྱུས་ལོན་ཐབས་ཟབ་ཤོས་དེ་ཡིན་ཞེས་བཤད་ཆོག དེར་བརྟེན་
བཙན་པོ་འདི་ཉིད་ཀྱི་སྐབས་སུ་ཕ་རོལ་དགྲ་ཕྱོགས་ཀྱི་མཐོ་རིམ་དཔོན་རིགས་སྐོར་ལ་
གསང་འབྲེལ་ཤུགས་ཆེར་འཛིན་གྱིན་ཡོད་པ་དང་། དེ་ནི་ཚུལ་རྒོལ་དགྲ་ཕྱོགས་ཀྱི་
དམག་ཐབས་སྣ་ཚོགས་ཤིག་གི་གསང་ཇུས་རྟོགས་ཐུབ་པར་མ་ཟད་ས་ཆའི་གནས་བབས་
ལ་སོགས་པར་རྒྱུས་ལོན་གཏིང་ཟབ་བྱེད་ཐུབ་ཀྱི་ཡོད། དེ་གང་ཡིན་ཞེ་ན། ཁོ་ཚོ་སྔར་
དགྲ་དཔུང་ལ་གཡུལ་འགྱེད་སོགས་ཀྱི་སྐབས་སུ་བཀོད་འདོམས་དང་སློབ་སྟོན་པ་སོགས་
ཡིན་པར་བརྟེན། ཕར་ཕྱོགས་སུ་བཙན་པོས་དཔུང་འཇུག་བྱེད་སྐབས་དམག་སྣ་ཁྲིད་
པ་དང་མྱུལ་ཞིབ་ལ་སོགས་པར་བཏང་བ་ཡིན་ན་དེ་གའི་སྤྱི་ཚོགས་སོགས་ལ་གསལ་ཆ་
ཧ་ཅང་ཆེ་སྟབས། སྐབས་དེ་དང་དེར་བཙན་པོ་རིམ་བྱོན་ལ་མཚོན་ན། བྱེད་ཐབས་
དེ་ནི་དགྲ་དཔུང་གཞོམ་པར་བྱེད་པའི་མཚོན་ཆ་ཡག་ཤོས་ཤིག་རེད། དེར་བརྟེན་ཕྱི་
ལོ་ ༦༥༤ ལོར་ཐུ་ལུ་ཧན་དང་བོད་ཀྱི་མཐའ་མའི་དམག་འཁྲུག་གི་ཁྲོད་བོད་དམག་
རྣམས་རྣམ་པར་རྒྱལ་ཏེ་ཕྱིར་ལོག་པའང་གཙོ་བོ་སྐབས་དེར་ཐུ་ལུ་ཧན་གྱི་སྤྱི་ཁྱབ་དམག་
དཔོན་ཟོ་ཧོ་ཀེ་བོད་ལ་འབྱོར་ནས་ཁོ་ཚོའི་ཡུལ་མིའི་གནས་སྟངས་དང་དམག་ཇུས་སོགས་
གསལ་པོར་བརྗོད་པ་དང་། དཔུང་སྣ་ཁྲིད་དེ་བྱིན་པས་ཐུ་ལུ་ཧན་རྣམས་ཆམ་ལ་ཕམ་
པ་དང་། ཡང་བཙན་པོ་སྲོང་བཙན་སྒམ་པོའི་ཡབ་གནམ་རི་སྲོང་བཙན་གྱི་དུས་སུའང་
བྱ་ཐབས་དེ་སྤྱད་ཡོད་པར་གསལ་ཏེ། ཁོང་ནས་རང་ཉིད་ལ་བློ་འཁོར་སྲོག་གཏད་བྱེད་



རབ་བྱེད་བཅུ་པ།
231 །
པའི་མྱང་དང་། དབའ། མནོན་སོགས་ལས་མྱང་ཙེང་སྐུ་དང་མནོན་མགྲོན་པ་གཉིས་
ནི༑ སྔོན་དུ་དགྲ་བོའི་གནས་སྟངས་ཅི་འདྲ་ཡིན་མིན་ལ་མྱུལ་ཞིབ་ཏུ་སྟག་པ་ཤ་རུ་ཚུན་
ཆད་དུ་བཏང་བ་དང་། དབས་དབྱི་ཚབ་དང་ནགས་སེང་ནས་ཁྲི་དམག་གཅིག་དང་བཅས་
བཙན་པོ་སྤྱན་དྲངས་ཏེ། དགུ་ཁྲི་ཟིང་པོ་རྗེ་བཀུམ་སྟེ་ཕག་གི་ཡུང་བ་མན་ཆད། རྒོད་
བྲོ་སྣ་ཡན་ཆད་བཙན་པོའི་ཕྱག་ཏུ་སོན་ཞེས་བྱུང་། དེ་ལྟར་ཡར་ཡར་བརྟག་སྟེ་དཔྱད་
པ་ཡིན་ན། རྒྱལ་པོ་གྲི་གུམ་བཙན་པོའི་དུས་སུའང་དགྲ་ཕྱོགས་ཀྱི་མི་སྣ་གཙོ་བོ་ཁག་
སྤྱད་ནས་གསང་བ་བརྟོལ་བའི་བྱ་ཐབས་གོང་འདྲ་སྤྱད་ཡོད་དེ། ལྡེའུ་ཆོས་འབྱུང་དུ།
“གཉན་རྣ་གསང་ལོ་ངམ་གྱིས་ཅི་ཟེར་ཉན་དུ་བཏང་བས། ཉན་པོ་ལོ་ངམ་གྱིས་ཚོར་
ནས་ལོག་པར་སྨྲས།” ཞེས་འཁོད་པ་ལ་གཞིགས་ན། སྐབས་དེར་རྒྱལ་པོ་གྲི་གུམ་
བཙན་པོས་རང་ཉིད་ལ་ལོ་ངམ་གྱིས་ལན་སློག་ཇི་ལྟར་བྱེད་རྩིས་ཡོད་མེད་བརྟག་ཆེད་
ལོ་ངམ་ལ་བློ་ཉེ་བའི་གསང་མྱུལ་བ་ཞིག་བཏང་ཡོད་ནའང་། ལོ་ངམ་གྱིས་དེ་ཚོར་ནས་
ལོག་པར་སྨྲས་པའི་རྐྱེན་རྒྱལ་པོའི་བློ་བཀོད་དེ་ལམ་ལྷོང་ཡག་པོ་མ་བྱུང་བར་ཁོང་གི་
སྐུ་སྲོག་གཡུལ་སར་ཤོར་ཡོད་འདུག་ནའང་། དགྲ་ཕྱོགས་ཀྱི་མི་སྣ་གཙོ་གྲས་རྣམས་
རང་ཕྱོགས་སུ་བཀུག་སྟེ་གསང་དོན་མྱུལ་ཞིབ་པར་སྤྱད་པའི་བློ་བཀོད་དེ་ཁོང་གིས་གསར་
གཏོད་གནང་བ་ཞིག་ཀྱང་ཡིན་ཤས་ཆེའོ། གང་ལྟར་ནའང་བྱ་ཐབས་དེ་རྒྱལ་པོ་གྲི་གུམ་
བཙན་པོའི་སྐབས་ནས་ཡོད་ཀྱང་དེའི་ཡར་སྔོན་དུ་ཡོད་མེད་དཔྱད་དགོས་སོ། །
༢༽ གཞུང་ཕྱོགས་ཀྱི་ཕོ་ཉ་བཀོལ་པ།
སྤྱིར་གཞུང་ཕྱོགས་གཉིས་ནས་ཕན་ཚུན་བར་ཕོ་ཉ་འགྲོ་འོང་གི་ལམ་བུ་ཕྱེས་པ་ནི། ཕྱོགས་
གཉིས་ཀྱི་ཕྱི་འབྲེལ་ལས་དོན་ཡར་རྒྱས་དང་ཚགས་སུ་ཚུད་པ་ཡོང་བ་ལ་ཕན་ཐོགས་ཆེན་
པོ་ཡོད་པར་བདེན། ཡིན་ནའང་། ལམ་བུ་བརྒྱུད་ནས་ཕྱོགས་གཉིས་ཀྱི་བསམ་པ་མཚོན་



232
སྲོང་བཙན་ལོ་རྒྱུས་ཞིབ་འཇུག
བྱེད་དུ་སྐྱེས་སྣ་ཚོགས་དང་ཆོ་ལོ་འདྲ་མིན་སྦྱར་ཏེ་ཕྱིའི་རྣམ་པར་ཞི་མཐུན་དང་མཉམ་
ལས་ལ་བརྩོན་གྱི་ཡོད་ཀྱང་། དོན་དངོས་སུ་དགྲ་བོའི་གསང་བ་བརྟོལ་བ་ལ་མྱུལ་ཞིབ་
བྱེད་ཐབས་སུ་བཀོལ་པ་གཙོ་ཆེ་ཤོས་ཡིན། འོན་ཀྱང་དེ ས་ཕོ་ཉའང་ཏག་ཏག་གོ་ཆོད་
ཀྱི་ཡོད། སྐབས་དེར་གཞུང་ཕྱོགས་ཀྱི་ཕོ་ཉ་ནི་ཕྱོགས་གཉིས་ཀྱིས་མཐོང་ཆེན་དང་
གུས་བཀུར་བྱེད་པར་མ་ཟད་ས་གནས་གང་དུའང་ཤར་བསྐྱོད་དང་རམ་འདེགས་ཞུ་མཁན་
མང་པོ་ཡོད། དེར་བརྟེན་བཙན་པོའི་ཕྱི་ཕྱོགས་སུ་རྒྱ་བསྐྱེད་དང་ཤར་ནུབ་རྒྱལ་ཁབ་
ཁག་ལ་དྲག་ཤུགས་སླེབས་ཐབས་སུ་ཕོ་ཉ་འགྲོ་འོང་གི་འབྲེལ་བའི་སྟེང་ནས་དགྲ་བོའི་
གསང་དོན་ཁག་གཏོང་ཅི་ཐུབ་བྱས་ཡོད་པ་རེད། དུས་སྐབས་དེར་རྒྱུས་ལོན་བྱེད་ས་
གཙོ་བོ་ནི། མཐའ་མཚམས་རྒྱལ་ཕྲན་ཁག་གི་བར་གྱི་འགལ་འབྲེལ་དང་། དེ་དག་
གི་ས་ཆའི་གནས་བབ། དམག་དཔུང་གི་བསྟི་གནས། མཁར་རྫོང་གི་ཆགས་རིམ། ནང་
ཁུལ་རྗེ་འབངས་ཀྱི་འགལ་ཟླ་། ས་མཚམས་དམག་དཔུང་སོགས་ཀྱི་གོ་མཚོན་དང་འཐབ་
རྭ་སོགས་ཡིན་པ་དང་། དེ་ལ་རྒྱུས་ལོན་གཏིང་ཟབ་བྱས་ཏེ་བཙན་པོར་ཡིག་ངག་གཉིས་
ཆ་ནས་ཞིབ་འཇུག་སྙན་ཞུ་འབུལ་དགོས་ཀྱི་ཡོད་པ་དང་། དེ་ལ་བརྟེན་ནས་རྒྱལ་བློན་འདུ་
ཚོགས་ཀྱིས་གོ་རིམ་དང་ལྡན་པའི་ངང་ལོ་དུས་དང་འཚམ་པར་དཔུང་འཇུག་བྱེད་ཀྱིན་ཡོད།
དེ་ལྟར་དམག་སྲིད་ཁེ་ཕན་ངེས་ཅན་ཞིག་གཙོ་བོར་བཟུང་སྟེ་ཡུལ་གཉིས་ཀྱི་
རྒྱལ་པོ་ཁྲིར་འཁོད་པ་དང་། བཙུན་མོ་སློང་བ། ཡུལ་ག་ཤེད་དུ་གཡུལ་འགྱེད་ལས་
རྒྱལ་བ། ཞི་འདུམ་བྱེད་པ་སོགས་ཀྱི་དུས་སྐབས་དང་བསྟུ ན་བོད་བཙན་པོས་ཕོ་ཉ་
གཏོང་བཞིན་ཡོད། ཡིན་ནའང་དེ་ལྟར་ལོ་གྲངས་མང་པོ་ཞིག་བརྒྱུད་མཐར་(བཙན་
པོའི་དུས་སྐབས་ཀྱི་བར་མཐའ་རུ་)དགྲ་ཕྱོགས་ནས་དེ་དོན་ཧ་གོ་ཡོད་རུང་དོགས་
ཟོན་ཙམ་བགྱིས་པ་ལས་ཕོ་ཉ་འགྲོ་འོང་གི་ལམ་སྲོལ་བཀག་མེད་པར་གསལ་ཏེ། “་ཕྱི་
ལོ་ ༧༦༣ ལོར་བོད་ཀྱི ས་ཀྲོ་ཕན་དང་མང་ཨར་གཉིས་མངགས་ནས་ཁྲང་ཨན་དུ་



རབ་བྱེད་བཅུ་པ།
233
ཐང་ཐེ་ཙུང་ལ་སྐྱེས་འབུལ་བར་ཁ་གཡར་ཏེ་ཐང་གི་གནས་ཚུལ་ལ་རྟོག་ཞིབ་དང་གསང་
དོན་བསྡུ་རུབ་བྱས།” ཞེས་འཁོད་པ་དང་། ཐང་དེ བ་གསར་རྙི ང་ནའང་། ““ཐུ་
བྷོད་ཀྱིས་གནས་ཚུལ་དེ་ཐོས་མ་ཐག་ཡིད་ཅུང་མ་ཆེས་པར། ཕོ་ཉ་མངགས་ཏེ་མྱུལ་
བ་ན། བདེ ན་པར་འདུག་པས་ཤིན་ཏུ་མཉེ ས།” འཁོད་པ་དང་། ཡང་དེ བ་དེར།
““སྐྱེས་ཕོ་བྲང་དུ་སྐྱེལ་མ་ཐག དམག་བྱེད་པའི་འཕྲིན་ཡང་འབྱོར།” ཞེས་སྐབས་
དེའི་ཕོ་ཉ་མང་ཆེ་བ་གསང་དོན་རྟོག་ཞིབ་སོགས་ལ་བརྟེན་ནས་ཡོང་བ་ལས་དོན་དངོས་
སུ་སྐྱེས་དང་འཚམས་འཕྲིན་ཙམ་འབུལ་མཁན་མ་ཡིན་པ་གསལ་པོར་བསྟན་ཡོད།
ཡང་བཙན་པོ་སྐུ་གྲོངས་པའི་ཕོ་ཉ་རྒྱ་ནག་ཏུ་འབྱོར་བ་ན་ཐང་གི་དཔོན་རིགས་
རིམ་པ་གསུམ་པ་ཡན་ཆད་ཀྱིས་མྱ་ངན་དང་གུས་ཕྱག་འབུལ་བ་དང་། གོང་མ་ཡང་
ཉིན་གསུམ་ནས་བཞི་བར་( མང་ཆེ་བའི་སྐབས་སུ་) གསེར་ཁྲི་ལ་མི་བཞུགས་པའི་
ཚུལ་ཐང་དེབ་ཏུ་གསལ་བ་དང་། དུས་དེར་བོད་ནས་བཏང་འོང་བའི་ཕོ་ཉ་མགར་
དང་འཇུ ན་འཇུན་ལ་སོགས་པ་ཡོན་ཏན་ཅན་ཤ་སྟག་ཡིན་པར་བཤད་པ་སོགས་རྒྱ་
ཕྱོགས་ནས་མཐོང་ཆེན་པོ་གནང་སྲོལ་ཡོད་པ་དང་། རྒྱ་ནག་གི་ཕོ་ཉ་ཕྱོགས་བཞིའི་རྒྱལ་
ཁབ་གང་དུ་ཕྱིན་ཡང་ཐུ་བྷོད་རྒྱལ་ཁབ་མ་གཏོགས་གུས་ཕྱག་འབུལ་མི་དགོས་པ་ཐང་ཡིག་
ཏུ་གསལ་བ་སོགས་ལ་དཔྱད་ན། བཙན་པོ་འདི་ཉིད་ནས་བཟུང་བཙན་པོའི་དུས་རབས་
སུ་སེངྒེའི་དར་ཆ་མཐོན་པོར་བསྒྲེངས་པའི་མི་རབས་འདིའི་དཔའ་མཛངས་དང་སྟོབས་
འབྱོར་སོགས་ཅི་འདྲ་ཞིག་ཡིན་མིན་གསལ་པོར་དཔག་ཐུབ་བོ། །
༣༽ གཞུང་ཕྱོགས་ཀྱི་གཉེན་འབྲེལ་བཟུང་བ།
སྤྱིར་རྒྱལ་ཁབ་ཅིག་དང་ཚོགས་སྡེ་ཞིག་གམ་ཡང་ན་རུས་རྒྱུད་ཚོ་བ་གང་འདྲ་ཞིག་ཡིན་
རུང༌། གཞུང་ངོས་ཀྱིས་གཉེན་འབྲེལ་བཟུང་བ་དེ་ནི། བརྩེ་དུང་གི་འབྲེལ་བ་ལས་



234
སྲོང་བཙན་ལོ་རྒྱུས་ཞིབ་འཇུག
བྱུང་བ་ཞིག་མ་ཡིན་པར་སྲིད་དོན་གྱི་ཁེ་ཕན་ཞིག་གི་ཆེད་དུ་ཕལ་ཆེར་ཡིན་པ་དང་། དེ་
བས་ཀྱང་བོད་བཙན་པོའི་དུས་སྐབས་ཀྱི་གཉེན་འབྲེལ་དེ་ནི་སྲིད་དོན་གྱི་ཐབས་ཇུས་གལ་
ཆེན་ཞིག་རེད་ཅེས་བཤད་ཆོག དཔེར་ན། བཙན་པོ་སྲོང་བཙན་སྒམ་པོའི་སྐབས་དེར་
མཐའ་མཚམས་ཀྱི་རྒྱལ་ཕྲན་ཞང་ཞུང་ལ་སོགས་པ་དང་སྟོབས་ཆེན་རྒྱལ་ཁབ་བལ་པོ་
དང་རྒྱ་ནག་ལ་གཉེན་འབྲེལ་གྱི་གསེར་ཟམ་བཙུགས་པ་འདིའི་མཇུག་འབྲས་ལ་དཔྱད་
ན༑ སྐབས་དེའི་གཉེན་འབྲེལ་གྱི་རྒྱབ་ལྗོངས་དེ་རང་བཞིན་གྱིས་གསལ་པོར་འཆར་
ངེས་ཡིན། སྤྱིར་གཉེན་འབྲེལ་གྱི་ལམ་བུ་བརྒྱུད་དེ་ཕྱིའི་རིག་གནས་སྣ་མང་ཞིག་ནང་
འདྲེན་བྱེད་པ་སོགས་སྔར་སྨོས་པ་ལྟར་ཕྱི་འབྲེལ་གྱི་ལག་ཆ་ངེས་ཅན་ཞིག་ཏུ་སྤྱད་ཡོད་
ནའང་། དུས་སྐབས་དེར་གཙོ་བོ་བཙན་པོའི་གཉེན་ཉེ་སོགས་ཀྱིས་གཉེན་འབྲེལ་བཟུང་
བ་དང་རྒྱལ་ཕྲན་ནམ་རྒྱལ་ཁབ་དེའི་ཕྱི་ནང་གི་འགལ་འབྲེལ་དང་ཆབ་སྲིད་ཀྱི་གནས་བབ་
རྟོགས་སླད་དུ་མྱུལ་ཞིབ་པ་ལྟ་བུར་བཀོལ་ཡོད་པ་དང་། །
བཙན་པོས་ཚུར་བལ་རྒྱའི་སྲས་མོ་སློང་བ་ནི། བཙུན་མོར་ཁ་གཡར་ཏེ་རྟེན་
དངོས་རྩ་ཆེན་དང་ས་ཆ་གང་བཟང་སློང་བ་དང་། བཙུན་མོ་བརྒྱུད་ཕྱིའི་གནས་སྟངས་
མང་པོ་ཞིག་ལ་རྒྱུས་ལོན་དང་དེའི་ངོ་སོ་ལ་བརྟེ ན་ནས་གསང་བའི་ཡིག་ཆ་སློང་བ་
སོགས་གལ་ཆེ་ཤོས་དེ་གསང་དོན་མྱུལ་ཞིབ་ཏུ་བཀོལ་ཡོད། དཔེར་ན། ཝུན་ཤིང་
ཀོང་ཇོ་ལ་བརྟེན་ནས་རྒྱ་ནག་གི་བཟོ་རིག་དང་སྐར་རྩིས་ཀྱི་དེབ་སྣ་ཚོགས་དང་ལག་
རྩལ་ཆེད་མཁས་ཀྱི་མི་སྣ། ལོ་རྒྱུས་ལྡན་པའི་རྟེན་སྐུ་དང་བཟོ་བཀོད་ཕུན་སུམ་ཚོགས་
པའི་རིན་ཆེན་སྣ་ཚོགས་ཀྱི་དངོས་རིགས་འདྲ་མིན་བོད་དུ་དྲངས་ཡོད་པ་དང་། དེར་
མ་ཟད་ཕྱིས་ནས་ཀྱང་ཀོང་ཇོའི་མཚན་ཐོག་ནས་སྲིད་དོན་གྱི་བྱ་གཞག་མང་པོ་བསྒྲུབས་
ཡོད། ད་དུང་དེ་དོན་ཅུང་གསལ་ཁ་ཡོང་ཆེད་དུ་ཀོང་ཇོ་ཕྱི་མའི་སྐབས་ཉུང་ཙམ་
བརྗོད་ན། གྱིམ་ཤིང་ཀོང་ཇོའི་དུས་ཐང་གི་མངའ་ཁོངས་ཀྱི་ས་ཁུལ་མང་པོ་ཞིག་



རབ་བྱེད་བཅུ་པ།
235
བདག་འཛིན་བྱེད་བདེ་བ་དང་གྲོང་ཁྱེར་ཆེ་ཁག་ཏུ་དམག་འདྲེན་པ་ལ་སོགས་པར་ཉེ་
བར་མཁོ་བའི་ས་བབ་ཡག་ཤོས་“གྱིག་ཆ”བྱ་བ་བོད་ཀྱིས་ཀོང་ཇོའི་མཚན་ཐོག་གམ་
མོའི་ཆེད་དུ་ཡིན་ཞེས་ཀོང་ཇོ་བེད་སྤྱོད་བྱས་ཏེ་བསླངས་པ་དང་། ད་དུང་རྒྱ་ནག་
གི་ཆབ་སྲིད་ཐོག་གི་གསང་བ་གལ་ཆེན་ཁག་རྟོགས་སླད་ཀོང་ཇོའི་མཚན་ཐོག་ནས་
དམག་གི་བསྟན་བཅོས་ཧྲི་ཅིན་དེབ་དང་། ནམ་ཟླའི་འགྱུར་ལྡོག་དང་ལྟས་བཟང་ངན་
ལ་བརྟགས་ནས་དམག་བྱེད་པའི་ཐབས་སྟོན་པའི་ལིས་ཅིས་དེབ། དམག་བྱེད་དུས་གཡོ་
ཐབས་བཀོལ་ལུགས་ཀྱི་ཅོ་ཀྲོན་བྱ་བའི་དེབ། ཕོ་ཉའི་འགྲོ་འོང་དང་འཕྲིན་ཡིག་སྤྲིངས་
ཐབས་ཀྱི ཝུན་ཞོན་དེབ་སོགས་བསླངས་ཡོད་པ་ཐང་དེབ་ཏུ་རྒྱས་པར་གསལ།
ཡང་གོང་དུ་སྨྲས་པ་བཞིན་རྒྱལ་ཁབ་བམ་རུས་རྒྱུད་ཚོ་བ་གཞན་ལ་བཙུན་མོ་སྟེར་
བ་དེའང་མཛའ་འབྲེལ་གྱི་ཆོ་ལོའི་སྟེང་ནས་གསང་དོན་རྟོག་ཞིབ་ཏུ་སྤྱད་ཡོད་དེ།
བཙན་པོ་ཁྲི་སྲོང་བཙན་སྒམ་པོ་གང་ཉིད་ཀྱི་ཐོག་མའི་དུས་སྐབས་སུ་དང་པོར་དྭགས་
པོ་དང་ཀོང་པོ། མྱང་པོ་སོགས་ཀྱི་ངོ་ལོག་པ་ཚོ་ཚར་བཅད་དེ་སླར་ཡང་མངའ་ཁོངས་
སུ་བསྡུས་ཡོད་ནའང་། ཞང་ཞུང་ནི་དུས་དེར་སྟོབས་ཤུགས་ཆེ་ཙམ་ཡོད་པའི་རྒྱལ་
ཕྲན་ཞིག་ཡིན་སྟབས་བྱ་ཐབས་གཞན་ཞིག་མི་བཀོལ་ཐབས་མེད་ཆགས་ཡོད། དེར་
བརྟེན་སྲིང་མོ་སད་མ་དཀར་བྱ་བ་སྔར་ནས་ཞང་ཞུང་རྒྱལ་པོའི་བཙུན་མོར་བྱིན་ཡོད་
པ་དེ ས་ཆབ་སྲིད་དང་དམག་དོན་གྱི་ཐད་རྟོག་ཞིབ་ནན་མོ་བྱས་ཤིང་། ཞང་ཞུང་དུ་
དམག་རྒྱག་པའི་དུས་ཚོད་ཀྱང་མོ་རང་ཉིད་ནས་བདམས་ཏེ་བཙན་པོར་སྙིང་སྟོབས་
གོང་འཕེལ་དང་སྐྱེས་མཚོན་མྱུར་འཕྲིན་དུ་གཡུ་རྙི ང་བཟང་པོ་སུམ་ཅུ་ལྷག་བསྐུར་
ཅིང་། ད་དུང་གབ་ཚིག་གི་ལམ་ནས་ཞང་ཞུང་རྒྱལ་པོ་དེ་བྱང་གི་འབྲོང་རྒོད་ལ་དཔེ་
བྱས་ཏེ་རུས་ལྡོ ང་དང་སྟོང་ལ་སོགས་པའི་བློན་ཆེ་འབྲིང་ཆུང་གསུམ་གྱི་དམག་ཁྲིད་
དེ་རྒོལ་ན་ཕམ་པར་རྒྱག་ཐུབ་ལ། དེ་མིན་ཕྱིར་འགྱངས་སོགས་བགྱིས་པ་ཡིན་ན་རྗེས་



236
སྲོང་བཙན་ལོ་རྒྱུས་ཞིབ་འཇུག
ཕྱོགས་གོ་སྐབས་དེ་གཞན་ལ་འཆོར་ངེས་ཡིན་པ་སོགས་བློ ན་ཕོ་ཉ་རྨང་ཆུང་ལ་བརྗོད་
པ་དང་། དེ་འཕྲལ་བཙན་པོས་དམག་གི་དཔུང་སྣ་ཁྲིད་དེ་ཞང་ཞུང་རྣམས་བོད་ཀྱི་
མངའ་ཁོངས་སུ་བཅུག་ཡོད་པ་ལྟ་བུ་ཡིན་པ་བཅས་སོ། །
་
༤༽ མཐའ་མཚམས་སུ་སོ་སྲུང་བཙུགས་པ།
དེ་ཡང་བཙན་པོ་སྲོང་བཙན་སྒམ་པོ་གང་ཉིད་ནས་བཟུང་རྒྱལ་མཚམས་སུ་དུས་ལྟར་
དམག་དཔུང་ཕོན་ཆེན་པོ་གཏོང་གིན་ཡོད། དེ་ནི་ཕྱོགས་གཅིག་ནས་ཚུར་རྒོལ་བཀག་
འགོག་དང་ཕར་རྒོལ་ལམ་ལྷོང་གི་ཆེད་དང་གཞན་དུ་མཐའ་འབྲེལ་གྱི་རྒྱལ་ཕྲན་དང་རྒྱལ་
ཁབ་ཁག་གི་ཆབ་སྲིད་དང་དམག་དོན་གྱི་གནས་ཚུལ་རྟོག་ཞིབ་ཆེད་དུ་ཡིན་ལ། ཁོང་
ཚོས་རང་བྱུང་གི་ས་བབ་ལ་དཔྱད་དེ་མཐོ་ཞིང་བཙན་པའི་ས་ཁུལ་དུ་དམག་སྒར་བཏབ་
ཅིང་མཐའ་མཚམས་སྲུང་སྐྱོབ་དང་མངའ་རིས་རྒྱ་བསྐྱེད་ཆེད་གཞན་ཕྱོགས་སུ་དམག་
འདྲེན་པ་དང་། དགྲ་བོའི་གསང་དོན་རྣམས་ཉམས་ཞིབ་ཀྱིས་བཙན་པོའི་ཕོ་བྲང་དུ་དུས་
ཡོལ་མེད་པར་སྙན་ཞུ་འབུལ་གྱིན་ཡོད། འདི་ལྟར་བཙན་པོ་འདི་ཉིད་ཀྱིས་རང་ས་བརྟན་
སྲུང་དང་གཞན་ཕྱོགས་སུ་རྒྱ་བསྐྱེད་བྱེད་པའི་དམག་སྡེ་གང་མང་ཞིག་རྩ་འཛུགས་ཀྱིས་
མཐའི་སོ་ཁ་སྲུང་བའི་སྲོལ་གསར་དུ་གཏོད་པ་ནས་བཟུང་བོད་དང་ཕྱོགས་གཞན་གྱི་
གཡུལ་འགྱེད་བྱས་པའི་ཁྲོད་བཙན་པོའི་དམག་དཔུང་ལ་གྲུབ་འབྲས་ཧ་ཅང་སྨིན་པོ་བྱུང་
ཡོད། དེ་ནི་སྐབས་དེར་བོད་ཀྱི་དཔུང་ཤུགས་བཙན་པར་མ་ཟད་མཐའི་སོ་སྲུང་སོགས་
ཀྱིས་དགྲ་དཔུང་གི་གསང་ཇུས་བརྟོལ་ཐུབ་པ་བྱུང་ཞིང་། དེ་བསྟུན་གྱིས་དཔུང་འཇུག་
བྱེད་པའི་གོ་རིམ་ཆ་ཚང་བ་དང་། ཐབས་ཇུས་སོགས་ལམ་ལྷོང་ཡག་པོ་བྱུང་བས་ཡིན།
ཡང་སྐབས་འདིའི་སོ་སྲུང་དམག་སྡེ་ནི་གཞན་ལས་དཔའ་རྩལ་དང་ཐབས་ཇུས་འཛོམས་
པ་དང་། དམག་དོན་དང་དགྲ་བོའི་སྟོབས་ཤུགས་ལ་ཚོད་འཛིན་བྱེད་པའི་ཉམས་མྱོང་



རབ་བྱེད་བཅུ་པ།
237
མང་བ་སོགས་ཀྱི་ལྷག་པའི་ཁྱད་ཆོས་མང་དུ་ཡོད་དེ། དམག་མི་སོ་སྲུང་ལ་འཁོད་པ་
རྣམས་ནི་དཔའ་བའི་ཐབས་དང་དྲག་རྩལ་སློབ། བློ་གྲོས་དང་སྒྱུ་རྩལ་ལྡན་པས། སྡང་
དགྲ་ལྷགས་པ་མ་མཆིས། ཞེས་གཡུ་ཕྲེང་ན་འཁོད་པ་དང་། །
སོ་ལྟ་པ་དང་སོ་སྲུང་པ་ཞེས་པའི་ཐ་སྙད་ཀྱང་སྐབས་དེ་དུས་ཙམ་ལ་བྱུང་བར་
ངེས་ལ། སྔ་མ་ནི་ས་མཚམས་ལས་དགྲ་བོའི་གནས་སྟངས་སྐོར་ཞིབ་འཇུག་བྱེད་
མཁན་དང་། ཕྱི་མ་ནི་གསང་བའི་ངང་དགྲ་ཕྱོགས་ཀྱི་གནད་ཡོད་མི་སྣ་དང་ལྐོག་
འབྲེལ་བྱས་ནས་གསང་དོན་མཁོ་འདོན་བྱེད་མཁན་དང་དེའི་དཔུང་ཚོགས་སམ་མཐའ་
སྲུང་མངའ་སྡེ་ལའང་གོ་སྙམ་ཡང་བློ་ལྡན་དག་གིས་ཞིབ་ཏུ་དཔྱད་པར་བྱའོ། །



རབ་བྱེད་བཅུ་གཅིག་པ།
གཡུལ་འགྱེད་ཁྲོད་ཕྱི་ནང་དུ་ཕོ་ཉ་འགྲོ་འོང་གཙོས་བརྡ་
ཐབས་འདྲ་མིན་གྱིས་གནས་འཕྲིན་གཏོང་སྟངས།
༡༽ ཕོ་ཉ་འགྲོ་འོང་།
བཙན་པོ་འདི་ཉིད་ཀྱི་དུས་སྐབས་སུ་ཕོ་ཉ་འགྲོ་འོང་གི་ལམ་བུ་ཕྱི་ནང་གང་སར་ཕྱེས་པ་དང་།
ད་དུང་དེ་ལ་འགྲིམ་འགྲུལ་གྱི་ལམ་ཁ་དང་འབབ་ཚུགས། མཁོ་རྫས་བརྗེ་ལེན་བྱེད་པ་དང་
སྣེ་ཤན་པ། གཞན་ཕོ་ཉ་དུས་ལྟར་འབྱོར་མིན་དང་འཕྲིན་ཡིག་བརླག་ཡོད་མེད་ལ་ཞིབ་
གཤེར་བྱེད་མཁན་སོགས་ལས་དོན་ཚགས་ཚུད་ཀྱི་གོ་སྒྲིག་ཆ་ཚང་བསྐྲུན་ཡོད།
གཞན་དར་གཡུག་པ་དང་། དུང་འབུད་པ། མེ་སྒྲོན་པ་ལ་སོགས་པའི་ཐབས་
ལམ་འདྲ་མིན་གྱི་ལམ་ནས་ཛ་དྲག་གི་གནས་འཕྲིན་གཏོང་སྟངས་སོགས་ཀྱི་སྐོར། སྐུ་
ཞབས་ཨ་དྲུང་ཚེ་རིང་ནས་འདི་ལྟར། “་ཕོ་ཉའི་བགྲོད་ཚུགས། བོད་ཀྱི་གནའ་བོའི་
ལོ་རྒྱུས་ཡིག་ཆའི་ནང་ཕོ་ཉའི་བགྲོད་ཚུགས་སུ་སླུངས་ཚང་ཞེས་མང་དུ་འཁོད་པ་དེ་
ནི་ཆེས་སྔ་བའི་དུས་ནས་བོད་མིས་ལམ་ཚད་རིང་ཐུང་ངོས་བཟུང་ཕྱིར་སྤྱད་པའི་འཇལ་
ཚིག་སྲུངས་ཞེས་བྱ་བའི་རྨང་གཞིའི་སྟེ། སྐབས་དེའི་བོད་ཀྱི་དམག་སྲིད་ཁེ་ཕན་
གྱི་དོན་དུ་བཙུགས་པའི་དམག་དོན་སོགས་ཀྱི་གནས་འཕྲིན་བརྒྱུད་སྤྲོད་བྱེད་པའི་ཕོ་
ཉ་འགྲོ་འོང་གི་དམིགས་བསལ་དམག་ཚུགས་ཤིག་ཡིན་ཞིང་། དེ་ཡང་ཐོག་མ་མེས་
པོ་ཉར་གནའ་སྔ་མོ་ནས་བོད་མིས་བང་ཆེན་དང་བྱ་མ་རྟ་ཞེས་མིང་གི་རྣམ་གྲངས་སུ་



240
སྲོང་བཙན་ལོ་རྒྱུས་ཞིབ་འཇུག
བརྗོད་པ་དེ་ཡང་སྒྲོ་བཏགས་ཙམ་མ་ཡིན་པར་དོན་དང་མཚུངས་པ་ཞིག་རེད་སེམས་
ཤིང་། ངེས་སྐྱེལ་བྱེད་དགོས་པའི་གནས་ཚུལ་གྱི་འཚུབ་ཆེ་ཆུང་ཡང་ཕོ་ཉའི་དང་
ཁར་བཏགས་པའི་དངུལ་བྱའི་མང་ཉུང་ནས་མཚོན་པར་བྱེད་པར་མངོན། ཡང་<ཐུ་
བྷོད་ཀྱི་ཤིང་ཁྲམ་ཕྱོགས་བསྡུས་>>ཞེས་བྱ་བའི་ཨང་རྟགས་བརྒྱ་དང་བཅུ་ཐམ་པའི་
ནང་། ཛ་དྲག་ཆེ་བའི་དམག་དོན་གནས་ཚུལ་བཀའ་རྒྱ་ཡིན་པ་ཙམ་གྱིས་ཁྲམ་དང་
བྱང་བུའི་ཁ་ཤོག་ཏུ་མྱུར་ཞེས་པའི་ཡི་གེ་འབྲི་སྲོལ་མཆིས་པའི་སྐོར་གསལ་བ་དེ་ཡང་
དོན་དངོས་དང་མཐུན་པ་ཞིག་ཡིན་པར་འདོད། ཕོ་ཉ་རི ངས་དང་མི་རི ངས་གང་ཡིན་
རུང་། གལ་ཏེ་གནས་འཕྲིན་དུས་ཐོག་ཏུ་ངེས་སྐྱེལ་བྱེད་མ་ཐུབ་པའམ་ནོར་འཛོལ་
བྱུང་ཚེ། སླུ ངས་ཚང་ནས་ཆད་གཅོད་ཀྱི་ཉེས་པ་གཏོང་ཞིང་། སླུངས་ཚང་ཞིག་
ནས་ཕོ་ཉ་རི ངས་པ་གཉིས་འགྲོགས་ཏེ་ཐོན་ན་སྐྱེལ་མ་ཁག་གཉིས་གཅིག་གིས་འཐུས་
པར་བྱས་ན་འགྲིག་པ་ལས། ཕོ་ཉ་རི ངས་པ་ཞིག་དང་མ་རི ངས་པ་ཞིག་ལམ་གྲོགས་
བྱས་ཏེ་མཉམ་དུ་ཐོན་ན་མི་འཐད་པ་སོགས་ཕོ་ཉའི་བྱ་སྤྱོད་ཀྱི་ཚད་གཞི་དང་གནས་
ལུགས་ཀྱང་བསྟན་ཡོད་པ་ལྟར། བྱ་ཐབས་དེ་རིགས་ཀྱིས་གཅིག་ནས་ཕོ་ཉའི་ཐོག་
མཐའ་བར་གསུམ་གྱི་བྱ་སྤྱོད་ལ་ཚོད་འཛིན་བྱས་ཏེ། ཚད་གཞི་དང་གནས་ལུགས་
དེ་དག་ལས་འགལ་བའི་གནས་ཚུལ་མི་ཐོན་པའི་འགན་སྲུང་བྱུང་བ་དང་། ཅིག་ཤོས་
ནས་དུས་ཚོད་འཐུས་ཤོར་སོང་བའི་རྐྱེན་གྱིས་གནས་འཕྲིན་གྱི་རིན་ཐང་འཇའ་ལྟར་
ཡལ་ཏེ་ལྡོ ག་པའི་ངན་འབྲས་སྔོ ན་འགོག་བྱེད་པར་ཡང་འགན་སྲུང་གི་ནུས་པ་ཐོན་
ཡོད། སྤྱིར་སླུངས་ཚང་ནི་བཙན་པོའི་སྐབས་ཀྱི་གནས་འཕྲིན་བརྒྱུད་སྤྲོད་བྱ་བ་གེགས་
མེད་མྱུར་འགྲུབ་ཡོང་ཆེད་དམིགས་སུ་བཙུགས་པའི་གཞི་རིམ་དབང་འཛིན་ལས་སྣེ་
ཞིག་ཡིན། སྐབས་དེར་སླུ ངས་དཔོན་དང་ཚུགས་དཔོན་བཅས་དབང་འཛིན་མི་སྣ་
བསྐོ་བཞག་བྱས་ཡོད་པ་དང་། དེ་ཡི་འགན་དབང་དང་བྱེད་ལས་ནི། ་ཕོ་ཉ་པ་བསུ་



རབ་བྱེད་བཅུ་གཅིག་པ།
241
སྐྱེལ་བྱེད་རྒྱུ་དང་གཅིག ཕོ་ཉ་པ་དུས་བཀག་བཞིན་དམིགས་རྟེན་དུ་སླེབས་ཡོད་མིན་
སོགས་ཀྱི་ཚུལ་ལ་དོ་དམ་ལྟ་རྟོགས་བྱེད་རྒྱུ་དང་གཉིས། ཕོ་ཉ་པ་སླུངས་ཚང་དེ་གར་
འབྱོར་བའི་དབང་རྟགས་སུ་འཕྲིན་ཡིག་གི་ཐོག་ཏུ་ཕྱག་རྒྱ་འདེ བས་རྒྱུ་དང་གསུམ།
ཕོ་ཉ་པ་དང་ཚུགས་དཔོན་ཡི་གེ་པ་འཕར་མ་སྐྱེལ་མཁན་གྱིས་རང་འཁྲིའི་ལས་འགན་
ལེགས་སྒྲུབ་མ་བྱུང་བའི་རིགས་ལ་ཉེས་ཆད་གཅོད་རྒྱུ་དང་བཞི། ཕོ་ཉ་པ་རི ངས་པ་
རྣམས་ལ་གཏན་འབེབས་ཀྱི་ཚད་བཞིན་བཟའ་བཅའ་ཕྱེ་མར་སོགས་མཁོ་འདོན་བྱེད་
རྒྱུ་དང་ལྔ་བཅས་”ཡིན་པ་བཞིན། དམིགས་བཀར་གྱི་བྱ་བ་རབས་དང་རིམ་པ་འགྲུབ་
དགོས་པའི་གནས་ཚུལ་ཞིབ་ཕྲ་<<གནའ་བོའི་བོད་ཀྱི་ཡིག་རྙིང་ལས་“རླུངས་ཚང་”དང་
“རླུང་དཔོན་”ཞེས་པའི་ཐ་སྙད་ལ་རགས་ཙམ་དཔྱད་པ་>>ཞེས་པའི་ནང་བགྲོ་གླེ ང་
བྱས་འདུག་པས་འདི ར་མང་དུ་བརྗོད་པའི་དགོས་པ་མ་མཆིས་སྙམ། གང་ལྟར་ཕོ་
ཉ་བགྲོད་ཚུགས་ཀྱི་ལམ་ལུགས་དང་སྒྲིག་གཞི་འཐུས་ཚང་ཞིག་བཏོད་པ་དེས་གནའ་
བོའི་བོད་མིའི་དམག་སྲིད་འཕྲིན་ལས་ཡར་ངོའི་ཟླ་ལྟར་རིམ་བཞིན་འཕེལ་རྒྱས་ཡོང་
རྒྱུར་གལ་ཆེའི་ཕན་ནུས་ཐོན་ཡོད།” ཅེས་ཞིབ་གསལ་བཀོད་ཡོད་དོ། །
༢༽ མེ་བརྡ་གཏོང་ཚུལ།
དེ་མཚུངས་དཔྱད་ཡིག་དེར། ““མེ་བརྡ་གཏོང་ཚུལ། མེ་ནི་མིའི་རིགས་གདོད་མའི་
བླུན་རྨོངས་ཀྱི་འཁོར་རྒྱ་ལས་གྲོལ་ཏེ་ཤེས་རིག་ལྡན་པའི་ཕྱོགས་སུ་རིམ་བཞིན་འཕོ་
འགྱུར་བྱུང་བའི་མཚོན་རྟགས་ཤིག་ཡིན་མོད། འོན་ཀྱང་མིའི་རིགས་རང་ཉིད་ལོ་རྒྱུས་
འཕེལ་རིམ་གྱི་ཁྲོད་དུ་དྲག་པོའི་གཡུལ་འཁྲུག་གི་དྲ་བར་ལྷུང་རྐྱེན། མེ་ཡང་རིམ་བཞིན་
གཡུལ་གྱི་བྱ་བར་ཞབས་འདེགས་ཞུ་བའི་རྒྱུན་མཁོའི་ལག་ཆའི་གྲས་སུ་གྱུར་ཡོད། དེ་
ཡང་དྲག་པོ་གཡུལ་གྱི་ཡུལ་དུས་སུ་མེ་སྦར་ནས་དགྲ་ཡའི་གནས་ཚུལ་སྔོན་བརྡ་བཏང་



242
སྲོང་བཙན་ལོ་རྒྱུས་ཞིབ་འཇུག
ན༑ མྱུར་ལ་གནད་འཁེལ་ཞིང་ཁ་ཕྱོགས་ཀྱང་མཐོང་གསལ་ཆེ་བའི་ཁྱད་ཆོས་ལྡན་ཁར།
མི་རྒྱུ་དངོས་གསུམ་གྱི་ལྕོགས་ཚད་ཇེ་ཡངས་སུ་འགྲོ་བས་ན། མེ་བརྡ་གཏོང་ཚུལ་དེ་
ཆེས་གནའ་བོའི་དུས་ནས་བོད་མིའི་དམག་དོན་གནས་འཕྲིན་བརྒྱུད་སྤྲོད་བྱེད་པའི་ཐབས་
ཚུལ་གལ་ཆེ་བ་ཞིག་ཏུ་གྱུར་ནས། ་དགྲ་སླེ བས་ཚེ་མེ་སྦར་ནས་ཕན་ཚུན་བརྡ་གཏོང་
བ་དང་།” མེ་བརྡ་གཏོང་ཡུལ་དེ་ཡང་ས་ཆ་དམའ་སར་མ་ཡིན་པར་མཐོ་ཞིང་བཙན་
ལ་མཐོང་རྒྱ་ཆེ་བའི་མདུན་སའི་གནས་གལ་ཆེ་ཤོས་ཤིག་བཟུང་སྟེ། ཕྱོགས་གཅིག་
ནས་དགྲ་འཁོར་གྱི་འགུལ་སྐྱོད་དང་གནས་ཚུལ་ལ་ལྟ་ཞིབ་དང་། ཕྱོགས་གཞན་ཞིག་
ནས་གསལ་རྟོགས་བྱུང་བའི་དགྲ་ཡའི་གནས་ཚུལ་གང་རུང་དེ་མ་ཐག་རང་གི་སྒར་དུ་
གསལ་བརྡ་བྱེད་པས། འགོག་རྒོལ་གྱི་དྲག་པོའི་ལས་གང་བརྩམས་རུང་དུས་ཐོག་དམིགས་
འབེན་གྱི་ནུས་པ་ཐོན་སླ་བ་ཡོད་ཙང་། གནས་དེ་འདྲ་བ་ནི་རང་གཞན་ཕྱོགས་གཉིས་
ཀས་ཐབས་བརྒྱ་ཇུས་སྟོང་གི་སྒོ་ནས་བརྩོན་ལེན་བྱེད་ཡུལ་གཙོ་བོ་ཞིག་ཏུ་གྱུར་ཡོད།
མཁས་དབང་དགེ་འདུན་ཆོས་འཕེལ་གྱིས་མཛད་པའི་རྒྱའི་ལོ་རྒྱུས་ལས་བྱུང་བའི་བོད་
ཀྱི་རྒྱལ་རབས་སྐོར་ལས། ཐང་གི་མངའ་ཁོངས་སུ་གཏོགས་པའི་ལེན་ཡུན་པའོ་དེ་ཅིན་
ཀྲའུ་ཞིང་ཆེན་གྱི་མཁར་གནད་འགག་ཆེ་བ་ཞིག་ཡིན། ས་དེའི་ཕྱོགས་གསུམ་ནས་བྲག་
རི་གཟར་པོས་བསྐོར། བྱང་ངོས་སུ་རི་མཐོན་པོ་ཡོད། མཁར་དེ་ནས་སྔར་བོད་ཀྱི་
ཕྱོགས་སུ་དམག་ལན་མང་དུ་དྲངས། ཡུལ་དེ་ནས་མེ་བརྡ་ལེགས་པར་བྱེད་ཐུབ་པ་ཡིན།
ས་དེ་བོད་ཀྱི་ལག་ཏུ་ཤོར་ནས་ད་ནི་བོད་ཀྱི་ས་མཚམས་ཅིན་ཀྲའུ་མཁར་གྱི་ལྕགས་རི་
ལ་ཉེ་བར་སླེབས་ཞེས། ལེན་ཡུན་པའོ་ཞེས་པའི་མཁར་དེ་བོད་དམག་གིས་བདག་གིར་
བཟུང་རྗེས། ཐང་དམག་གི་གནས་ཚུལ་ལ་ལྟ་ཞིབ་སྒོས་གནས་འཕྲིན་བརྒྱུད་སྤྲོད་བྱེད་
པའི་མེ་བརྡ་གཏོང་ཡུལ་ཁྱད་དུ་འཕགས་པ་ཞིག་དང་། ཐང་དམག་གི་ཚུར་རྒོལ་སྟོབས་
ཤུགས་འགོག་སྲུང་དང་བོད་དམག་གི་སྟོབས་ཤུགས་ཐང་གི་མངའ་ཁོངས་སུ་མུ་མཐུད་



རབ་བྱེད་བཅུ་གཅིག་པ།
243
རྒྱ་བསྐྱེད་བྱེད་པའི་གཡུལ་ས་གནད་འགག་ཆེ་བ་ཞིག་ཏུ་བཟུང་སྟེ། མཁར་དེ་ནས་བོད་
དམག་གིས་ཐང་གི་ཕྱོགས་སུ་དཔུང་འཇུག་བསྟུད་མར་བྱས་མཐར། ཐོག་མ་ཁྲང་ཝུའུ་
བྱ་བའི་གྲོང་ཆུང་ཞིག་བཅོམ་པ་དང་། དེ་ནས་““བོད་རྣམས་པཱི ན་ཀྲའུ་དང་ཅིན་ཀྲའུ་
ཞིང་ཆེན་དུ་གེགས་མེད་པར་སླེབས། ནུབ་ཕྱོགས་ཀྱི་ལ་ཁ་ན་སྡོད་པའི་རྒྱ་དམག་རྣམས་
ཀྱང་རང་རང་གི་མདའ་ར་ནས་ཕྱིར་མ་བཏོན། བོད་དམག་གིས་ཡོན་ཀྲོ་བྱ་བའི་གྲོང་
ཁྱེར་དུ་དམག་སྒར་བཙུགས་ཤིང་གྲོང་དེའི་ཉེ་འཁོར་དུ་མདའ་ར་ཞིག་ཀྱང་བརྩིགས་
པ་བཅས་བོད་དམག་གི་དཔུང་ཤུགས་དེ་བས་རྒྱ་བསྐྱེད་ཆེ་བར་གྱུར། དེ་ལྟར་སྐབས་
དེའི་ལོ་རྒྱུས་ཆ་རྐྱེན་འོག མེ་བརྡ་གཏོང་ཚུལ་དེ་དགྲ་ཡའི་གནས་ཚུལ་བརྒྱུད་སྤྲོད་མཁོ་
འདོན་བྱེད་པའི་ཐབས་ཚུལ་ཞིག་ཡིན་ཕྱིར། འགོག་རྒོལ་གྱི་དམག་དོན་བྱ་སྤྱོད་སྤེལ་
བར་གནད་དུ་སྨིན་པའི་ཁྱད་ནུས་ཐོན་ཡོད་པས་སྐབས་དེའི་དམག་དོན་འཐབ་རྩོད་ཀྱི་
ཁྱབ་ཁོངས་ནང་གནས་བབས་གལ་ཆེ་བཟུང་ཡོད་པ་སྨོས་ཅི། མེ་བརྡ་བཏང་བ་ཙམ་
གྱིས་གཞི་རྒྱ་ཆེ་ཆུང་ལ་མ་ལྟོས་པར་ཟང་ཟིང་གི་དམག་འཁྲུག་རེ་ལང་གི་ཡོད་སྟབས།
སྐབས་དེ་ཤེད་ཀྱི་སྐྱེ་བོའི་སྣང་ངོར་མེ་བརྡ་ནི་དམག་འཁྲུག་གི་སྔ་ལྟས་ངན་པ་ཞིག་ཏུ་
ངོས་འཛིན་བྱེད་ཀྱི་ཡོད།”ཅེས་འཁོད་པ་དང་།
༣༽ དགྲ་ཆ་གྲོགས་ཆའི་སྒར་སྐད།
དགྲ་ཆ་གྲོགས་ཆའི་སྒར་སྐད་ནི་མིའི་རིགས་ཀྱི་ནང་བསམ་བློ་མངོན་པ་དང་ཤེས་རིག་
སྤྲོད་སྤེལ་བྱེད་པའི་ལག་ཆ་ཞིག་ཡིན་མོད། འོན་ཏེ་དུས་ཚོད་རང་བཞིན་དང་ཐབས་
ཇུས་རང་བཞིན་ཤུགས་ཆེན་མངའ་བའི་དམག་དོན་ཁྱབ་ཁོངས་ནང་། གལ་འགངས་
ཆེ་ལ་གསང་བ་བྱེད་དགོས་ངེས་ཀྱི་དམག་དོན་གནས་འཕྲིན་གང་རུང་སྤྱི་སྐད་ཁོ་ནར་
བརྟེ ན་ནས་བརྒྱུད་སྤྲོད་མཁོ་འདོན་བྱས་ན་བརྟན་པོ་མེད་པ་དང་གསང་དོན་འཛོལ་སླ་



244
སྲོང་བཙན་ལོ་རྒྱུས་ཞིབ་འཇུག
བའི་སྐྱོན་མཆིས་པས་ན། གནའ་བོའི་བོད་མིས་ཡུན་རིང་དམག་འཁྲུག་གི་ཉམས་མྱོང་
ལས། གནས་འཕྲིན་བརྒྱུད་སྤྲོད་མཁོ་འདོན་བྱེད་པར་གསང་བའི་སྒོ་ནས་བརྡ་གཏོང་
བའི་དམིགས་བསལ་གྱི་ཐབས་ཚུལ་ཞིག་ལོགས་སུ་གཏོད་ཡོད་པ་དེར་ལོ་རྒྱུས་ཡིག་ལམ་
དུ༑ “དགྲ་ཆ་གྲོགས་ཆའི་སྒར་སྐད་”ཅེས་གྲགས་ཤིང་། དེ་ཡི་ཁྱད་ཆོས་ནི་རང་
ཕྱོགས་ནས་གནས་འཕྲིན་གྱི་ནང་དོན་གང་རུང་ཧ་གོ་དོན་གསལ་ཐུབ་པ་དང་། གཞན་
ཕྱོགས་ཀྱིས་རྟོགས་དཀའ་བ་ཞིག་ཡོད་པ་དེ་ཡིན། གནའ་བོའི་བོད་མིས་དམག་གི་སྦྱོར་
བ་གཤོམ་པའི་ཡུལ་དུས་སུ་ཐབས་ཚུལ་འདི་འདྲ་བརྟེན་ནས་གནས་འཕྲིན་བརྒྱུད་སྤྲོད་
བྱེད་སྲོལ་མཆིས་པ་ལམ་ཙམ་རྟོགས་ནུས་ཀྱང་། དེའི་སྐོར་ཞིབ་ཆ་འཁོད་པའི་ལོ་རྒྱུས་
ཡིག་རིགས་ད་ལམ་འདྲེན་བྱེད་ཡུལ་དུ་མ་སྣང་བས། ཐབས་ཚུལ་དེའི་སྐད་ལུགས་
ཡང་སྙིང་ཅི་འདྲ་ཞིག་ཡིན་མིན་བརྡར་ཤ་གཅོད་དཀའ་བ་ཞིག་ཏུ་གྱུར། ཅེས་ཞིབ་གསལ་
འཁོད་པ་བཞིན་རྒྱུན་ལྡན་གྱི་སྐད་ཆའི་གླེང་མོལ་དང་མི་འདྲ་བར་སྤྱོད་པའི་སྐད་ཆ་ཤོད་
སྟངས་ཤིག་ཆབ་སྲིད་ཐད་གནད་འགག་ཆེ་ཞིང་། ལྷག་ཏུ་དམག་དོན་གྱི་གལ་འགངས་
ཆེ་སར་ནུས་པ་ཧ་ཅང་ཆེན་པོ་ཡོད་པ་ཞིག་རེད། དེར་བརྟེན་སྐབས་དེར་དྲག་པོའི་གཡུལ་
འགྱེད་ཁྲོད་བེད་སྤྱོད་ཤུགས་ཆེར་བྱས་ཡོད་པ་དང་། ད་ལྟའང་སྐད་ཆ་ཤོད་སྟངས་དང་
འབྲི་སྟངས་གཉིས་ཆ་ནས་མ་འདྲ་བར་མང་པོ་སོགས་ཀྱང་སྔ་མའི་ཤུལ་རྒྱུན་ཡིན་སྙམ་
པས་དཔྱད་བྱ་མང་དུ་ཡོད་དོ། །
༩༽ མདའ་མོར་བརྟེན་ནས་བརྡ་གཏོང་ཚུལ།
མདའ་མོར་བརྟེན་ནས་བརྡ་གཏོང་ཚུལ་མཁས་པའི་དགའ་སྟོན་ལས། ཁ་བ་ཅན་གྱི་ཡུལ་
གྲུར་དབང་མཛད་བཅུ་གཉིས་བྱུང་བའི་སྐོར་གྱི་ལོ་རྒྱུས་བརྗོད་པའི་སྐབས། “དང་
པོ་གནོད་སྦྱིན་ནག་པོས་དབང་བྱས་ཏེ། །ཡུལ་གྱི་མིང་ཡང་བཟང་ཡུལ་རྒྱན་མེད་



རབ་བྱེད་བཅུ་གཅིག་པ།
245
ཟེར། །མཚོན་ཆ་མདའ་གཞུ་དེ་ཡི་དུས་སུ་བྱུང་།” ཞེས་གསལ་བ་ལྟར། ཆེས་སྔ་
བ་གནོད་སྦྱིན་ནག་པོས་བོད་ཡུལ་དབང་བསྒྱུར་པའི་དུས་ཆར། མདའ་གཞུ་སོགས་མཚོན་
ཆ་བཟོ་བའི་ལག་ཤེས་བཟོ་ལས་ཐོག་མ་དར་བ་ནས་བཟུང་། མདའ་དང་གཞུ་གཉིས་
མི་རབས་ནས་མི་རབས་དུ་མ་བརྒྱུད་དེ། རང་ཅག་ཁ་བ་རི་བའི་ཉེན་ཟོན་རང་སྲུང་དང་
རི་དྭགས་རྔོན་པ་སོགས་རྒྱུན་གཏན་འཚོ་བ་དང་ཁ་བྲལ་ཐབས་མེད་པའི་དགོས་ངེས་ཀྱི་
ལག་ཆ་ཞིག་དང་། ནང་གི་གཉེན་ཁ་སྐྱོང་ཞིང་ཕྱི་ཡི་དགྲ་ཇག་འགོག་པའི་དགྲ་འདུལ་
གཉེན་སྐྱོང་གི་དྲག་པོའི་མཆོན་ཆ་མེད་དུ་མི་རུང་བ་ཞིག་ཏུ་གྱུར་པར་མ་ཟད། འཐབ་
རྩོད་གསོད་གཅོད་ཀྱི་དྲག་འཐབ་ཟམ་མ་ཆད་པར་རྣོ་ངར་ཇེ་ཆེར་འགྲོ་བ་དང་ཆབས་ཅིག
དགྲ་བོའི་གནས་བབས་དང་བསྟུན་ཏེ་ཁ་གཏད་ཕྱོགས་སུ་འགོག་རྒོལ་གྱི་གཡུལ་ངོ་གཤོམ་
ཕྱིར། གཡུལ་གྱི་གོ་དོན་མངོན་པར་མཚོན་པའི་དམིགས་བསལ་གྱིས་བརྡ་གཏོང་བའི་
ཐབས་ཚུལ་དུ་མདའ་མོ་བརྟེན་སྲོལ་ཡོད་པའི་སྐོར་ལ། འདས་པོ་དོན་གྲུབ་རྒྱལ་དང་
ཁྲིན་ཆིན་དབྱིན་གཉིས་པོས་ཕབ་བསྒྱུར་མཛད་པའི་ཐང་ཡིག་གསར་རྙིང་ནང། “དམག་
བྱེད་ཚེ། གསེར་མདའ་ཚུན་བདུན་ཆད་ཞིག་སྔོན་དུ་བརྫངས་ནས་བརྡ་གཏོང་།” ཞེས་
འཁོད་ཡོད་པ་ལྟར། མདའ་མོ་ནི་གནའ་བོའི་བོད་མིའི་དྲག་པོ་གཡུལ་འགྱེད་ཀྱི་ཡུལ་
དུས་སུ་སྤྱད་པའི་གནས་འཕྲིན་བརྒྱུད་སྤྲོད་དམ་དམིགས་བསལ་བརྡ་གཏོང་ཐབས་ཀྱི་གྲས་
ཤིག་ཡིན་པ་དོན་གྱིས་རྟོགས་སླ། མདའ་མོ་དེ་ཡང་སྤྱིར་བཏང་གི་མདའ་དང་མི་འདྲ་
བ་ཞིག་ཡིན་ཤས་ཆེ། ཁྱད་པར་“སྔར་བོད་ས་གནས་སྲིད་གཞུང་གི་དཔོན་རིགས་ཆེ་
གྲས་ཕྱོགས་འགྲོའི་སྐབས་རྟ་ཁལ་མི་གསུམ་གྱི་ཁྲལ་འུལ་བསྐུལ་ཕྱིར་སྔོན་ཚུན་ནས་
རས་དམར་ཡི་གེ་བྲིས་ཏེ་མདར་བཏགས་ནས་མདའ་ཡིག་”ཅེས་པ་གཏོང་སྲོལ་ཡོད་པ་
དེའི་ཐོག་མའི་འབྱུང་ཁུངས་ཀྱང་གནའ་སྔ་མོའི་དུས་ནས་དར་བའི་དམག་བརྡ་གཏོང་
སྲོལ་དེ་དང་འབྲེལ་ཆེ་བར་སེམས་ཤིང་། དུས་ཡུན་ཧ་ཅང་རིང་པོའི་ལོ་རྒྱུས་འཕེལ་



246
སྲོང་བཙན་ལོ་རྒྱུས་ཞིབ་འཇུག
རིམ་ཁྲོད། བརྡ་གཏོང་སྲོལ་གྱི་སྤྱོད་ཡུལ་ཁྱབ་ཁོངས་ལ་ཡང་འགྱུར་བ་ཆེན་པོ་བྱུང་
སྟེ ༈ རིམ་བཞིན་སྐབས་བབ་ལ་སྤྱི་ཚོགས་ཀྱི་དགོས་དབང་དང་མཐུན་པའི་ཐོན་སྐྱེད་
ལས་འགུལ་གཞན་ལ་ཞབས་འདེགས་ཞུ་བྱེད་ཀྱི་ལག་ཐབས་ཤིག་ཏུ་གྱུར་ཏོ། །
༥༽ དར་རྔ་དུང་གསུམ་ལ་བརྟེན་ནས་བརྡ་གཏོང་ཚུལ།
ཡང་ཡིག་ཆ་དེར། དར་རྔ་དུང་གསུམ་ལ་བརྟེན་ནས་བརྡ་གཏོང་ཚུལ། དར་ཕྱར་བ་
དང་། རྔ་རྡུང་བ། དུང་འབུད་པ་བཅས་ནི་མེ་སྦར་ནས་བརྡ་གཏོང་བའི་ཚུལ་དང་འདྲ་
བར་ཆེས་གནའ་བོའི་དུས་ནས་བོད་མིའི་དམག་དོན་གནས་འཕྲིན་སྐད་དོད་ཀྱི་ཚུལ་དུ་
བརྒྱུད་སྤྲོད་བྱེད་པའི་ཐབས་ཚུལ་འགངས་ཆེ་ཞིག་ཡིན་ཞིང་། དེ་ཡང་དགྲ་བོའི་བབ་
དང་བསྟུན་ཏེ་རང་ཕྱོགས་ནས་དཔུང་འཇུག་བྱེད་མིན་བརྡ་གཏོང་བའི་ཚུལ་ཞིག་ཡིན་
ཙང་དཔུང་གི་དོན་འགྲུབ་པའི་སྐོར་ནང་
། “དངོས་སུ་གཡུལ་བསྲེ་ཚེ། རུ་གསུམ་
གྱིས་རུ་དར་གསུམ་འཕྱར། རྔ་བརྡ་གསུམ་བསྒྲགས། དུང་པ་ཐམས་ཅད་ཀྱིས་དུང་
ཆེན་གནམ་ས་འབིར་བ་ལྟ་བུ་འབུད་”ཅེས་གསལ་ལེར་འཁོད་པ་ལྟར། དར་རྔ་དུང་
གསུམ་ཕྱར་བ་དང་། རྡུང་བ། འབུད་པ་བཅས་བྱས་མ་ཐག དཔུང་འཇུག་གི་སྟ་གོན་
ཨང་གསར་བྱས་ཐོག གོ་མཚོན་ལེགས་པར་ཐོགས་ཏེ། ངར་ངར་ཀི་སྒྲ་དང་བཅས་
ཕ་རོལ་དགྲ་ཚོགས་གཞོམ་པའི་ལས་ལ་རྩེ་གཅིག་གཞོལ་བར་བྱེད་པའི་སྐོར། ལོ་རྒྱུས་
ཀྱི་སྙན་རྩོམ་རིང་ཤོས་གེ་སར་ནོར་བུ་དགྲ་འདུལ་གྱི་སྒྲུང་ནང་བརྡ་གཏོང་ཚུལ་དེ་རིགས་
སྤྱད་པའི་དཔེ་མཚོན་མང་པོ་ཡོད་པར་མ་ཟད། ད་དུང་རྒྱ་གླིང་ཡང་དམག་བརྡ་གཏོང་
བྱེད་ཀྱི་ལག་ཆ་ཞིག་ཡིན་པར་བསྟན་ཡོད་དེ། ཧོར་གླི ང་གཡུལ་འགྱེད་ལས། “དུང་
བུས་བྱུང་བས་གུར་ཐམས་ཅད་མི་གཅིག་གིས་བསྡུས་པ་ལྟར་བྱས། རྟ་རྣམས་ལ་སྒོ་
བརྒྱབས་ནས་ཁ་ལག་བྱས། ཁལ་རྣམས་འཛོམས་ཁྲིག་གེར་བཀལ་ནས་སོ་སོས་རྟ་ལ་



རབ་བྱེད་བཅུ་གཅིག་པ།
247
འཇུས་ནས་བསྡད་པ་ན། རྒྱ་གླིང་གི་སྐད་སིང་སིང་བྱུང་བ་དང་། ཤན་པ་པཱ་དུར་ལས་
དམག་ཉིས་ཁྲི་སུམ་སྟོང་དེས་འཕྲུ་དམར་ཤ་སྟག་བྱས། དམག་སྣེ་མདའ་རྒྱང་གང་ཙམ་
ལ་པཱ་དུར་མཆོད་ལྷ་སྨུག་པོ་དེ་ཐོན། རྒྱབ་ནས་ཤན་པ་རང་བསྡད་ནས་འུར་ཆིལ་ལེར་
སོང་། དེ་ནས་རྔ་ཆུང་གི་སྐད་འགྱུར་བྱུང་བ་དང་རུ་གསུམ་གྱི་དམག་དཔོན་རྣམས་རེ་
རེ་བཞིན་སྔོན་ལ་མདའ་རྒྱང་ཙམ་རེའི་སར་ཐོན། རྒྱལ་བུ་རྣམས་རྗེས་ལ་རེ་རེ་བཞིན་
ཆས་སོ།” ཞེས་བརྡ་གཏོང་བའི་ཐབས་ཚུལ་དེར་གཞིགས་ནས་དཔུང་འཇུག་གི་གནས་
ལུགས་རིམ་པས་མཚོན་པར་བྱས་ཏེ། སྔ་ཕྱིའི་གོ་རིམ་ལྟར་བརྡ་བཏང་བ་དེ་བཞིན་དཔུང་
གི་དོན་འགྲུབ་པའི་བྱ་བར་སྔ་མ་སྔ་མ་ཕྱི་མ་ཕྱི་མ་དང་བཅས་འཇུག་གི་ཡོད་པ་ཡང་ཟུར་
བལྟས་ལེབ་མཐོང་ཡིན། ཞེས་སྐུ་ཞབས་ཨ་དྲུང་ཚེ་རིང་གིས་བཤད་པ་ལྟར་དམག་དོན་
གྱི་ཛ་དྲག་གི་ནང་རང་བཞིན་ཐད་ཧ་ཅང་གལ་འགངས་ཆེ་བའི་བྱ་ཐབས་ཤིག་ཡིན་པར་
རྟོགས་པ་སོགས་སྤྲོས་པ་མ་བྱས་པར་དོན་བསྡུས་ཀྱི་ཚུལ་དུ་བཀོད་པའོ། །



རབ་བྱེད་བཅུ་གཉིས་པ།
ནོར་སྐལ་གཏེར་དུ་སྦས་པ།
ཕྱིས་འབྱུང་དཀའ་ངལ་མང་པོ་ཞིག་ལ་གདོང་ལེན་བྱེད་སླད་དུ་བོད་ཀྱི་རྒྱལ་པོ་སྔ་མ་
ཁག་དང་ལྷག་ཏུ་བཙན་པོ་སྲོང་བཙན་སྒམ་པོ་ནས་བཟུང་དངོས་རྫས་རྩ་ཆེན་གང་མང་
གཏེར་སྦས་མཛད་པའི་སྲོལ་བྱུང་ཡོད་ལ། དེ་ནི་མ་འོངས་དམག་འཁྲུག་དུས་ཟིང་སོགས་
ཀྱི་སྐབས་བཙན་པོའི་སྲིད་གཞུང་འདིའི་ནུས་ཤུགས་མཐོར་འདེགས་བྱེད་པ་ལ་མེད་དུ་
མི་རུང་བ་ཞིག་རེད། དེར་བརྟེན་རྒྱལ་རབས་ཕྱི་མ་དག་གིས་ཀྱང་ལུགས་སྲོལ་དེ་ཧ་
ཅང་རྩ་ཆེ ར་དུ་བཟུང་སྟེ་རྒྱུད་འཛིན་བྱས་ཡོད། དེ་ཡང་བཙན་པོ་སྲོང་བཙན་སྒམ་པོ་
འདི་ཉིད་ཀྱི་སྐབས་དེར་བོད་ཀྱི་ཐུན་མོང་མ་ཡིན་པའི་རིག་དངོས་རྩ་ཆེན་ཁག་དང་། ཕྱིའི་
རྒྱལ་ཁབ་ནས་འབོར་འདྲེན་བྱས་པའི་རིན་པོ་ཆེ་འདྲ་མིན། གསང་བ་སྔགས་ལ་སོགས་
པའི་ཆོས་དཔེ་དང་རྟེན་སྐུ་བྱིན་ཅན། སྲིད་དོན་གྱི་བཀའ་ཆེམས་སྣ་ཚོགས་སོགས་ཁྱད་
འཕགས་ཀྱི་བཟོ་རྩལ་འདྲ་མིན་སྤྱད་དེ་གཏེར་སྦས་མཛད་པའི་སྐོར་བཀའ་ཐང་སྡེ་ལྔ།
(༡ ལྷ་འདྲེ་བཀའི་ཐང་ཡིག ༢ རྒྱལ་པོ་བཀའི་ཐང་ཡིག ༣ བཙུན་མོ་བཀའི་ཐང་
ཡིག ༤ ལོ་པཎ་བཀའི་ཐང་ཡིག ༥ བློན་པོ་བཀའི་ཐང་ཡིག)ལས་རྒྱལ་པོའི་བཀའི་
ཐང་ཡིག་ལས། མ་འོངས་རྒྱལ་བརྒྱུད་ནོར་སྐལ་ཇི་ལྟར་སྦས་པ་དང་སྔགས་འཆང་བླ་
མཆོད་མན་ངག་རྒྱས་བཏབ་པར་ལེའུ་བཅོ་བརྒྱད་ཡོད་པ་ལས་གཉིས་པ་ནས་དགུ་པ་བར་
བཀོད་ན། “དེ་ནས་ཡང་དག་བཤད་བྱ་བ། །རྒྱལ་པོ་འབྲོང་གཉན་ལྡེ་རུ་ཡི། །སྐུ་ལ་



250
སྲོང་བཙན་ལོ་རྒྱུས་ཞིབ་འཇུག
སྙན་ནད་བྱུང་བའི་དུས། །ཞང་ཕུའི་མདའ་རུ་བང་སོ་བརྩིགས། །རེའུ་མིག་དགུ་པའི་
དབུས་མ་རུ། །ཙནྡན་གདུང་གི་ལྡི ང་ཁྲི་བྱས། །རྒྱལ་པོའི་སྐུ་ཚབ་གསེ ར་ལས་
བཞེ ངས། །ཟངས་ཆེན་ཁ་སྦྱར་ནང་དུ་བཞུགས། །གསེར་བྲེ་དགུ་དང་དངུལ་བྲེ་
བརྒྱད། །རྒྱལ་པོའི་དཀོར་ནོར་བཅས་པ་ཀུན། །ས་རྡོ་ཤིང་གསུམ་རྒྱ་ཡིས་བཏབ། །ཕྱི་
རབས་རྒྱལ་བརྒྱུད་ནོར་བུ་སྦས། །གཏེར་སྲུང་གཉེར་དུ་གཏད་པ་མེད། །ལོ་དུས་ཟླ་
དུས་ཚེས་གྲངས་མེད། །ཅེས་གསུངས་པས། ཞང་ཕུའི་མདའ་རུ་བང་སོ་རེའུ་མིག་
དགུ་པ་ཡོད་དོ། དེའི་དཀྱིལ་ན་གཡམ་པ་ནག་པོ་མགོ་དཀར་པོ་ཅན་ཞིག་བཙུགས་ཏེ་
ཉུག་གེ་ཡོད་དོ། དེའི་མཐའ་སྐོར་ཏེ་འདོམ་གང་གྲུ་བཞི་རུ། འདོམ་ཕྱེད་དང་གསུམ་
ཐུར་དུ་བརྐོས་པ་ན། ཙནྡན་གྱི་སྒོ་མོའི་སྟེང་དུ། རྡོ་པང་ཐེག་གཤིབས་པ་ཡོད། དེའི་
སྟེ ང་ནང་གཡམ་ལེབ་གཤིབ་པ་ཡོད་དོ། དེ་རྣམས་བསལ་སྐས་གདང་ཉི་ཤུ་རྩ་གཅིག་
བཙུགས་ཏེ། མར་མེ་གཏམས་པའི་དུས་སུ། ཙནྡན་གྱི་གདུང་ཉིས་གཤིབ་ཡོད་པའི་
ཁྲིའི་སྟེང་། ཟངས་མོ་ཆེ་མཚལ་གྱིས་བཀང་བའི་ནང་ན། རྒྱལ་པོ་འབྲོང་གཉན་ལྡེ་
རུའི་སྐུ་གཟུགས་རྒྱལ་པོ་དང་མཉམ་པ། གསེར་ལ་ག་བུར་བཞེངས་པ། རྒྱལ་པོའི་
ན་བཟའ་གསོལ་བ་བཞུགས་སོ། །དེའི་མཐའ་མ་ཕྱོགས་མཚམས་བརྒྱད་དུ། ཟངས་
སྣོད་བཞི་དང་དངུལ་སྣོད་བཞི་ན། གསེར་བྲེ་དགུ་དངུལ་བྲེ་དགུ། གནམ་ཞལ་ཆེ་བ་
དངུལ་གྱི་ཉི་ཤུ། ཆུང་བ་དངུལ་ལ་གཞི་བྱས་པ་རིན་པོ་ཆེ་སྣ་ཚོགས་པའི་ཕྲ་བཏབ་པ་
བཅུ། དངུལ་གྱི་བུམ་པ་གསེར་གྱིས་བཀང་བ་བཞི་ཡོད་དོ། རེའུ་མིག་བརྒྱད་པོའི་
ནང་རེ་རེའང་། ཟངས་རེ་རེའི་ནང་དུ་གསེར་སིལ་མ་མི་རྒྱབ་བཞི་བཞི་ཡོད་དོ། དེ་
རྣམས་བཏོན་པའི་ཤུལ་དུ་ས་མི་སྟོངས་པར་བྱ་བའི་ཕྱིར། ནང་ཐམས་ཅད་དུ་གསེར་
ས་གཏོར་ཏེ། སྟེང་གི་སྒོ་ལེགས་པར་བཅད་ལ་བཞག་གོ། གཏེར་བྱང་མཛོད་ཀྱི་ལྡེ་
མིག་རྒྱུད་ལས་ཡར་ཀླུངས་ཞང་མདའི་ལེའུ་སྟེ་གཉིས་པའོ།” ཞེས་དང་།



རབ་བྱེད་བཅུ་གཉིས་པ།
251
དེ་ནས་ཡང་དག་བཤད་བྱ་བ། ཆོས་རྒྱལ་སྲོང་བཙན་སྒམ་པོའི་སྐུ་རིང་ལ། །ར་
ས་འཕྲུལ་སྣང་དཀྱིལ་འཁོར་ཆེན་པོའི་འོག །རྡོ་རྗེ་འདམ་པའི་དཀྱིལ་འཁོར་བཞེངས་
པའི་སྟེང་། །གསེར་སྦལ་སྨུག་པོས་སྟེང་ན་ཁ་ལ་དགབ། །རྒྱལ་པོའི་དཀོར་ཆ་རྣམས་
ཀྱི ས་མཐའ་མ་བསྐོར། །ཕྱི་རབས་གཙུག་ལག་ཁང་གི་གསོས་སུ་བསྔོས། །ཞེས་
གསུངས་པས། གནས་ར་ས་འཕྲུལ་སྣང་གི་ལྷའི་གཙོ་བོ་ལ་གདན་གྲུ་བཞི་མཐོ་གང་
བ་ཞིག་ཡོད་དོ། གཡོན་གྱི་འོག་ན་གདན་ཁྲིའི་ལྡེ བས་ལ་ཕུར་གཏུན་གྱི་རྩིག་པ་རླུང་
སེང་ཧྲིལ་ལེ་བ་ཞིག་ཡོད་དོ། དེ་ལ་གདོང་གཏད་པའི་དུས་སུ་རླུ ང་སི་རི ་རི ་ཡོད་
དོ༑ རྡོ་སྐས་ཀྱི་རྩིག་པ་དེ་བཤིག་ནས། རྡོའི་ཁྲི་རི མ་པ་དགུ་པ་སྟེ ། གོམ་པ་བདུན་
གྱི་ས་ན་རྡོའི་སྐས་བརྩིགས་ཡོད་དོ། སྣང་གསལ་ཆེ་བ་གཉིས་གཤིབས། རྩིག་པ་
དེ ་བཤིག་ལ་མར་མེ་གཅིག་དེ་རུ་བཞག གཅིག་ཁྱེར་ནས་ནུབ་ཕྱོགས་སུ་སྲང་ཁའི་
ནང་ལྟ་བུར་ཡོད་པས་དེ ར་ཞུགས་ལ་འགྲོ་བར་བྱའོ། ཁྱམས་ཀྱི་དཀྱིལ་འཁོ ར་ཐད་
ཀའི་འོག་ན་འདོམ་ཕྱེད་དང་དོའི་ཁུང་ལྟེ་བ་ན། ཐོག་མར་མཚོ་བསུབས་པའི་མཐོངས་
ཀྱི་གསེང་ཞིག་ནས་བལྟས་པས་རླུ ང་འུ་རུ་རུ་འོང་བ་ཞིག་གི་ཙ་ན། རྡོ་རྗེའི་འདམ་
པ་བརླན་གྱིས་མི་རུལ་བའི་རྫས་ཀྱིས་བྱུགས་པའི་ཆུ་ཤིང་གི་དཀྱིལ་འཁོ ར་ཡོད་དོ།
དེའི་སྟེང་ནས་ཟངས་སྣོད་ཆེ་བའི་ནང་ན། གུ་ལང་གི་གསེར་བྲེལ་བཅལ་བ་ཁལ་གསུམ་
དང་། ལྷ་གཅིག་ཁྲི་བཙུན་གྱི་རྫོངས་བལ་བོའི་ཡུལ་ནས་འོངས་པའི་གསེར་དང་དངུལ་
དང་། རིན་པོ་ཆེའི་རིགས་སྣ་ཚོགས་པ་མཛོ་ཁལ་ལྔ་བརྒྱ་དང་བཅས་པའི་སྟེ ང་ན་
བསེའི་སྦལ་བ་ཆེན་པོ་ཞིག་གིས་ཁ་གཡོགས་ནས་ཡོད་དོ། གཞན་ཡང་དཀྱིལ་འཁོར་
གྱི་ནང་ན། བལ་བོའི་གཡུ་ཟངས་ས་ལེ་སྦྲམ་མཛོ་རྒྱབ་དགུ་དང་། གཟི་དང་། བྱཱ་
རུ་དང་། མཆོང་དང་། མེ་ཤེལ་དང༌། དུང་དང༌། ཉ་ལྕི བས་ལ་སོགས་པས་འཁར་
བའི་རྐྱེ ན་ཆེན་མོ་བཀང་བ་ཁ་ཟངས་ཀྱི་པ་དྲས་བཅད་པ་ཕྱོགས་རེ་ན་བཅུ་བཅུ་ཡོད་
T
-



252
སྲོང་བཙན་ལོ་རྒྱུས་ཞིབ་འཇུག
དོ༑ གཞན་ཡང་རྒྱལ་པོའི་བསྣམས་ཞལ་དངུལ་རིན་པོ་ཆེ་སྣ་བདུན་གྱིས་ཕྲ་བཏབ་
པ་བདུན་དང་དངུལ་སྡེར་ཆེན་མོ་བདུན། འབྲས་ཆང་དང་རྒུན་ཆང་དང་གོ་ལའི་སྣོད།
དངུལ་རྐྱེན་རྔ་མོང་གི་མགོ་ཅན་གསུམ་དང་། ངང་པའི་མགོ་ཅན་བདུན་ཏེ་བཅུ་ཡོད་
དོ༑ དུས་ཕྱི་རབས་འཕྲུལ་སྣང་གི་འཇིག་པའི་དུས་འབྱུང་བས། དེའི་དུས་སུ་རྒྱལ་
བརྒྱུད་བྱང་ཆུབ་སེམས་དཔའ་མཐུ་སྟོབས་དང་ལྡན་པ་ཞིག་གིས། ཀླུ་ཁང་དུ་ཀླུ་ལ་
མཆོད་པ་རྒྱས་པར་ཕུལ་ནས་ནོར་གང་དགོས་བླངས་ལ་སྤྱད་པར་བྱའོ། དུས་ནི་དགུན་
ཟླ་ར་བའམ་དཔྱིད་ཟླ་ར་བའི་གཟའ་སྐར་བཟང་པོ་ལ་འདོན་པར་ཤིས་སོ། གཏེར་
བྱང་མཛོད་ཀྱི་ལྡེ་མིག་རྒྱུད་ལས་དཀྱིལ་འཁོར་འོག་གི་ལེའུ་སྟེ་གསུམ་པའོ། །
དེ་ནས་ཡང་དག་བཤད་བྱ་བ། །འཕྲུལ་སྣང་སྒོ་ཡི་ཐེམ་པའི་འོག །སྒོ་ཁའི་
དབུས་ཀྱི་ཐད་སོ་ན། །རྡོ་སྒྲོམ་ཞ་ཞེའི་ཁ་གཏུམས་བྱས། །ནང་དུ་གསལ་གྱི་རྫ་མ་
བཅུག །སོལ་ཕྱེ་ཚིག་ཕྱེ་བསྲེས་པའི་དཀྱིལ། །ཨིན་དྲ་ནཱི་ལའི་ལྷུང་བཟེད་ནང་། །ལྷ་
ཡི་ཡུལ་གྱི་རིན་ཅེན་བདུན། །ཀླུ་ཡི་ཡུལ་གྱི་རིན་ཅེན་བདུན། །གསེར་སོགས་རིན་
ཅེན་ལྔ་ཡིས་གྲིལ། །རྡོ་སྤྲིན་དམར་པོས་ཁ་གཅོད་བྱས། །ཐེམ་པའི་འོག་ན་རྒྱ་ཡིས་
བཏབ། །ཅེས་གསུངས་པས། འཕྲུལ་སྣང་གི་ཐེམ་པ་ནང་མའི་སྒོ་འབྱེད་པའི་དབྲག་
གི་ཁ་ལྟ་བའི་ནང་ངོས་རྡོག་པ་འོང་བའི་ཐད་ཀ་ནས་མདའ་གང་བྲུས་པའི་ས་ན་གཡམ་
པ་ཞིག་ཡོད། དེ་བསལ་བའི་འོག་ན་རྡོ་གསལ་གྱི་རྫ་མ་ཡོད། དེའི་ནང་ན་བི ཌཱུརྱའི་
ལྷུ ང་བཟེད་ཀྱི་ནང་ན་ལྷའི་ཡུལ་གྱི་རིན་པོ་ཆེ་འོད་ཀྱི་ལྟེ་བ། ཀེ་ཀེ་རུ། རཏྣ་དེ་
བ༑ ཨིན་དྲ་ནཱི་ལ། སུ་ཙམ་མུནྟ། སྟག་ཤ་དྷེ ་བ། མ་ནི་པ་ཏྲ། ཀླུའི་ཡུལ་གྱི་རིན་
པོ་ཆེ། ལྗོ ན་པ་ཙི་ཏྲ། མོ་ཡོངས་ཙི་ཏྲ། གུ་ན་ཙི་ཏྲ། ཙིང་ཀ་ལིང་ཙི་ཏྲ། ལེན་ཙི་
ཏྲ༑ བྷ་ཧུཏ་ཙི་ཏྲ། བྷ་སུ་ར་ཙི་ཏྲ་བདུན་གྱི་བཀང་སྟེ། ཐོག་མར་མིའི་ཡུལ་གྱི་
རིན་པོ་ཆེ་གསེར་གྱིས་གྲིལ། དེའི་སྟེང་དུ་པདྨ་རཱ་གས་གྲིལ། དེའི་སྟེང་དུ་དངུལ་



རབ་བྱེད་བཅུ་གཉིས་པ།
253
-
གྱིས་གྲིལ། དེའི་སྟེ ང་དུ་ལྕགས་ཀྱིས་གྲིལ། དེའི་སྟེ ང་དུ་ཟངས་ཀྱིས་གྲིལ་ནས་
རྡོའི་རྫ་མར་བཅུག བར་མཚམས་གོང་འོག་ཏུ་སོལ་བ་དང་ནས་ཚིག་གི་ཕྱེ་མས་
གཏམས་ཏེ་ཁ་ཞ་ཉེས་བཅད་ནས། སྟེང་ལ་རྡོ་སྤྲིན་གྱིས་ཞལ་བ་བྱས་ཡོད་པས། དེའི་
དབང་གིས་མཐའི་ནོར་ཐམས་ཅད་དབུས་སུ་འདུ་བ་དང་། མཐའི་མཁས་བཙུན་ཐམས་
ཅད་ཀྱང་ལྷ་སའི་ནང་དུ་འབྱོན་པ་དང་། རིག་པའི་ཡོན་ཏན་ཐམས་ཅད་ཀྱང་བོད་
དུ་དར་ཞིང་རྒྱས་པར་འགྱུར་རོ། གཏེར་འདི་ནི་བོད་ཁམས་ཀྱི་རྟེན་འབྲེལ་ཆེ་བའི་
གཏེར་ཞེས་བྱ་སྟེ། གཉེར་དུ་གཏད་པའི་སྲུང་མ་ཡང་མེད། བཏོན་ནས་སྤྱད་པར་
ཡང་མ་གསུངས་སོ། དེ་ནས་ཡང་དག་བཤད་བྱ་བ། །ཟུར་ཆེན་ཀ་བ་བཞི་པོ་ལ། །ནོར་
བུ་དབང་གི་རྒྱལ་པོ་དང་། ནོར་སྒྲུབ་སྲོག་སེར་གཏན་གསུམ་བཞུགས། ཞེས་གསུངས་
པས། ཐོག་མར་ཀ་བ་བུམ་པ་ཅན་ལ་ནོར་གྱི་གཏེར་སྦས་པ་ནི། བུམ་པ་ཅན་གྱི་ཀ་
ཞུའི་གཡས་ཟུར་གྱི་སེངྒེའི་ལྕམ་གཞུག་གཏད་པའི་ལྟེ་བ་ལ། ལྕམ་གཞུག་ནས་རྩིག་
པ་ལ་ཁྲུ་གསུམ་ཐུར་ལ་བཅལ་བའི་ས་ན། རྩིག་པ་ལ་གླ་བའི་ཤིང་གྲུ་བཞི་པ་ཞིག་ཡོད།
དེའི་སྟེ ང་གི་ཞལ་བ་བཀོག་པའི་འོག་ན། ཤིང་དེ་ལ་གླ་གོར་གྱི་ཆོལ་མཛུབ་གང་བ་
ཞིག་ཡོད། དེ་གཟོང་གིས་བཀོག་པའི་འོག་ན་གསེར་གྱི་སྦུ་གུ་ཞིག་ཏུ་ལྷའི་ཡུལ་གྱི་
རིན་པོ་ཆེ་ནོར་བུ་བསམ་འཕེལ་རཏ་དེ་བ་ཞེས་བྱ་བ་མཐེ་བོང་གི་ཚད་ཙམ་པ་ཞིག་
སྦྲུལ་གྱི་པགས་པས་གྲིལ་ནས་ཡོད། དེའི་འོག་ན་ཀླུའི་རྒྱལ་པ་ནོར་རྒྱས་དཀར་པོ་
ནོར་དུ་སྒྲུབ་པ་དང་། གནོད་སྦྱིན་ཀུ་བེ་རའི་ནོར་སྒྲུབ་གཉིས། གསེར་གྱི་ཤོག་བུ་
ལ་བི ཌཱུརྱས་བྲིས་པ་བཞུགས་སོ། གསེར་གྱི་སྦུ་གུའི་ཁ་རྡོ་རྗེ་རྒྱ་གྲམ་གྱིས་བཅད་པ་
ཡོད། ཀླུའི་རྒྱལ་པོའི་གཟུགས་དང་། གནོད་སྦྱིན་གྱི་སྐུ་གསེར་ལས་སྤྲུལ་པའི་བཟོ་
བོས་བཞེངས་པ་སོར་ལྔ་པ་གཉིས་བཞུགས་སོ། གཏེར་སྲུང་ནི་ཀུ་བེ་ར་ལ་གཏད་དོ།
འདོན་པའི་དུས་སུ་གཏེ ར་བདག་མཆོད་པར་བྱ་བ་དང་། སྒྲུབ་ཐབས་དཔེ་བཤུས་



254
སྲོང་བཙན་ལོ་རྒྱུས་ཞིབ་འཇུག
ནས་རྙི ང་པ་ཤུལ་དུ་བཞག་པ་དང་། སྐུ་གཉིས་ལས་ཀླུ་གཟུགས་ཤུལ་དུ་བཞག་ནས།
སྔར་ལྟ ར་དམིགས་པས་རྒྱས་བཏབ་པ་གཅེས་སོ། ཚེས་གྲངས་དང་ལོ་ནི་ལུག་གོ།
དུས་ནི་དགུན་ཟླ་ར་བའི་ཚེས་གཅིག་ལའོ། གཏེར་བྱང་མཛོད་ཀྱི་ལྡེ་མིག་རྒྱུད་ལས་
ཐེམ་པའི་འོག་དང་ཀ་བ་བུམ་པ་ཅན་གྱི་ལེའུ་སྟེ་བཞི་པའོ། །
ཀ་བ་སེངྒེ ་ཅན་ལ་མཐུའི་གཏེར་ཡོད་ཅེས་པ་ནི། ཀ་ཞུའི་གཡས་ཟུར་སྟེ ང་གི་
ལྕམ་སྣའི་འོག་ནས་ཁྲུ་གསུམ་ཐུར་དུ་བཅལ་བའི་ས་ན། རྩིག་པའི་ལྡེ བས་ལ་རྡོ་སྒྲོམ་
ཁ་ས་ཕག་གིས་བཅད་ནས་ཡོད། སོ་ཕག་དེ ་གཟོང་གིས་དུམ་བུར་བཅག་པའི་འོག
ཟངས་ཀྱི་སྒྲོམ་བུ་ཆུ་སྲིན་གྱི་མཚུལ་བ་ཅན་གྱི་ནང་ན། ལྷའི་ཡུལ་གྱི་རིན་པོ་ཆེ་སྟག་
ཤ་དྷེ ་བ། ནོར་བུ་བསམ་འཕེལ་མཐེ་བོང་གི་ཚད་ཙམ་ཞིག་གསེ ར་ཤོག གིས་གྲིལ་
ནས་བཞུགས་སོ། སྲིན་པོ་ལང་ཀ་མགྲིན་བཅུའི་སྲོག་སྒྲུབ་ཅིག་དང་། གཞན་ཡང་
ཡ་བདུད་རྒྱལ་པོ་དང་མ་བདུད་རྒྱལ་མོའི་མཐུ་ཞག་གཅིག་མ་དང་། གིང་སྲོག་ཟན་
དམར་པོའི་སྒྲུབ་ཐབས་དང་། སྲོག་གི་བཤན་པའི་མཐུ་ཞག་གསུམ་མ་སོགས་རིན་
པོ་ཆེ་གསེར་གྱི་བྱང་བུ་ལ་བཻཌཱུརྱ་ཞུན་མས་བྲིས་པ་བཞུགས་ཏེ། རྒྱ་རིམ་པ་གསུམ་
གྱིས་བཏབ་ནས་ཡོད་དོ། འདོན་པའི་དུས་སུ་སྲིན་པོར་མཆོད་པ་དང་། དཔེ་བཤུས་
ཏེ་ཕྱི་མོ་ཤུལ་དུ་བཞག་པ་དང་། རིན་པོ་ཆེ་གསེར་དངུལ་གྱིས་ཟངས་ཀྱི་སྒྲོམ་བུ་
བཀང་ལ་བཞག་སྟེ ། མི་དམིགས་པའི་རྒྱས་བཏབ་པ་གལ་ཆེའོ། གཏེར་བྱང་མཛོད་
ཀྱི་ལྡེ་མིག་རྒྱུད་ལས་ཀ་བ་སེངྒེ ་ཅན་གྱི་ལེའུ་སྟེ་ལྔ་པའོ། །
ཀ་བ་ཤིང་ལོ་ཅན་ལ་སེར་བ་དབབ་བཅད་ཀྱི་གཏེར་སྦས་ཞེས་པ་ནི། ཀ་བ་ཤིང་
ལོ་ཅན་གྱི་གཡོན་ཟུར་གྱི་ལྕམ་སྣའི་འོག་ནས་ཁྲུ་དོ་ཐུར་དུ་བཅལ་བའི་ས། རྩིག་པའི་
གསེབ་ན་ཤིང་གྲུ་བཞི་ཆེ་བ་ཞིག་ལ། འཛེ ར་བ་གསུམ་སྣ་གཅིག་ལ་འཛོམས་པ་
ཡོད། འཛེར་བའི་ཐད་ཀའི་འོག་ན་སོ་ཕག་གི་སྒྲོམ་ཞེང་དུ་ལག་པ་ཤོང་བ་དཀྱུས་



རབ་བྱེད་བཅུ་གཉིས་པ།
255
སུ་ཁྲུ་གང་བ་ཞིག་ན་ཆུ་ཤིང་གི་སྒྲོན་བུ་མཐོ་གང་བ་ཡོད། དེའི་ནང་ན་ལྷའི་ཡུལ་
གྱི་རིན་པོ་ཆེ་ཀེ་ཀེ་རུ་ཞེས་བྱ་བ། ནོར་བུ་བསམ་འཕེལ་བྱ་ངང་བའི་སྒོ་ང་ཙམ་དངུལ་
གྱི་ག་འུར་བཅུག་ནས་དར་ཟབ་ཀྱིས་གྲིལ་བ་ཡོད་དོ། སེར་བའི་སྒྲུབ་ཐབས་གཟའ་
དང་གདོང་མོ་གནམ་ས་མེ་རླུང་འཁྲུག་པའི་རྒྱུད་དང་། སྒྲུབ་ཐབས་ཞག་དགུ་མ་དང་།
སེར་བ་སྲུང་བའི་ཐབས་སྣང་སྲིད་མེ་ཁང་རླུང་དུ་འབར་བའི་སྒྲུབ་ཐབས་ཞག་གཉིས་
མ་རྣམས་གསེར་གྱི་བྱང་བུ་ལ་བཻ ཌུརྱ་ཞུན་མས་བྲིས་པ། རྒྱ་རི མ་པ་གསུམ་གྱིས་
བཏབ་ནས་བཞུགས་སོ། འདོན་པའི་དུས་སུ་སོ་ཕག་གཟོང་གིས་བཅག་སྟེ ་གཟའ་
བདུད་མཆོད་ལ། དཔེ་བཤུས་རྙི ང་པ་ཤུལ་དུ་གཞག་པ་གཅེ ས་སོ། གོང་ལྟར་
རྒྱས་བཏབ་པ་ནི་གལ་ཆེའོ། ཁ་བྱང་མཛོད་ཀྱི་ལྡེ་མིག་རྒྱུད་ལས་ཀ་བ་ཤིང་ལོ་
ཅན་གྱི་ལེའུ་སྟེ་དྲུག་པའོ། །
ཀ་བ་སྦྲུལ་མགོ་ཅན་ལ་གཏད་ཀྱི་གཏེར་ཡོད་ཅེས་པ་ནི། ཀ་བ་སྦྲུལ་མགོ་ཅན་
གྱི་གཡོན་ཟུར་གྱི་ལྕམ་སྣའི་མཇུག་ཐུར་དུ་ཚངས་ཐིག་དྲངས་པའི་ཐད་ཀ་ཁྲུ་ཕྱེད་
གཉིས་ན། གླ་བའི་ཤིང་ཆེན་པོ་ཞིག་གི་འོག སོ་ཕག་གི་སྒྲོམ་སོལ་བས་བཀང་བའི་
ནང་ན། རུས་སྦལ་གྱི་ཁོག་པ་ཆེ་བར་ཀླུའི་ཡུལ་གྱི་ནོར་བུ་བསམ་འཕེལ་ཙིང་ཀ་ལིང
ཞེས་བྱ་བ་དང་། བྷ་སུ་ར་ཙི་ཏྲ་བྱ་བ་གཉིས། ཆུ་དར་གྱིས་གྲིལ་ནས་བཞུགས་སོ
གཏད་ཁྲམ་དུག་མཚོ་ཁོལ་མའི་རྒྱུད། ཙི་ཙི་ཛུ་ལ་ཕོལ་ནག་འབར་བའི་སྒྲུབ་ཐབས
དང་། ཀླུའི་རང་གཤེད་གཉེན་པོ་རང་གནད་ཀྱི་སྐོར་རྣམས་ཆུ་དར་མཆིང་ཁ་ལ་རིན
ཅེན་གསེར་གྱིས་ཡི་གེ་བྲིས་ནས་བཞུགས་ཏེ། མཚམས་སུ་རྡོ་བསེ་དམར་པོའི་རུས
སྦལ་གྱི་རྐང་ལག་མགོ་དང་སྟོ ད་དེ་རྒྱས་བཏབ་པ་ཡོད་དོ། འདོན་པའི་དུས་སུ་ཀླུ་
གཉན་ལ་མཆོད་པ་རྒྱས་པར་བྱ་སྟེ། སོ་ཕག་གཟོང་གིས་བཀན་ལ་འདོན། དཔེ་བཤུས
ལ་ཕྱི་མོ་རྣམས་རུས་སྦལ་གྱི་ཁོག་པར་སྔར་བཞིན་རྒྱས་བཏབ་བོ། སོ་ཕག་གི་ཁ་ལེགས



256
སྲོང་བཙན་ལོ་རྒྱུས་ཞིབ་འཇུག
4
ད་
，
.
.
.
པར་བཅད་དེ། མི་དམིགས་པའི་རྒྱས་གདབ་པ་གཅེས་སོ། ཁ་བྱང་མཛོད་ཀྱི་ལྡེ ་
མིག་རྒྱུད་ལས་ཀ་བ་སྦྲུལ་མགོ་ཅན་གྱི་ལེའུ་སྟེ་བདུན་པའོ། །
སྒོའི་ནང་ཁང་གནོད་སྦྱིན་ཀུ་བེ་ར་དང་སྲིན་པོའི་གཟུགས་ཀྱི་མདུན་ནས་རྐང་
འདོམ་གང་ཚུར་ལ་བཅལ་བའི་ས་ན། མདའ་གང་བྲུས་བའི་སར་གཡམ་ལེབ་མདའ་
གང་སྒོར་མོ་ཞིག་ཡོད། དེ་བཀོག་པའི་འོག་ན་རྡོ་སྒྲོམ་སོལ་བས་བཀང་བ་ཡོད། དེའི་
དཀྱིལ་དུ་འཁར་བའི་བུམ་པ་སྦྲུལ་མགོ་ཅན་གྱི་ནང་ན། གསེར་དངུལ་མཚལ་གསུམ་
འདྲེས་པ་བྲེ་ལ་བཅལ་བའི་ཁལ་གཅིག་ཡོད། འདོན་དུས་ནི་དབྱར་སྟོད་དམ་རྩི་ཐོག་
རྒྱས་པའི་དུས་སུ། སྲུང་མ་གནོད་སྦྱིན་དང་སྲིན་པོ་ཀླུ་གསུམ་མཆོད་ལ་བཏོན་ཏེ་
ལོ་གསུམ་དུ་གསང་ལ་སྤྱད་དོ། གཞན་ཡང་གཙང་ཁང་བྱང་ངོས་མའི་ཐུགས་རྗེ་ཆེན་
པོ་དང་། རྟ་མགྲིན་དང་། སྒྲོལ་མ་དང༌། ཁྲོ་གཉེར་ཅན་མ་བཞིའི་ཞབས་འོག་ཀླུ་
རྒྱལ་དང་། མདུན་གྱི་མཎྜལ་འོག་དང་གསུམ་ན། ནོར་དང་ལྷ་སའི་ལོ་རྒྱུས་ཀྱི་ཡིག་
རིས་དང་། རྒྱལ་པོའི་ཞལ་གདམས་ཀྱི་སྐོར་མང་དུ་ཡོད་པ་འདིར་མ་སྨོས་པས་ཤོག་
དྲིལ་གཞན་དུ་ཤེས། གཞན་ཡང་པར་གགས་དང་ཀེའུ་ཚང་ཆེ་ཆུང་གཉིས་ན། ཆོས་
དང་ནོར་དང་ལྷ་མོ་གཟུགས་ཀྱི་སྟེ ་མའི་སྒྲུང་ལ་སོགས་པ་ཐོག་མའི་སྒྲུང་འབུམ་དང་
ལེའུ་དང་། ཆོས་སྐྱོང་རྒྱལ་པོའི་ཞལ་གདམས་ལ་སོགས་པ་ཡོད་དེ་ཤོག་དྲིལ་གཞན་
དུ་ཤེས་སོ། གཏེར་བྱང་འདི་དག་ཐུ་མིས་ཡི་གེར་བཏབ་ནས་རྒྱལ་པོའི་ཕྱག་ཏུ་གཏད།
རྒྱལ་པོས་མང་སྲོང་མང་བཙན་ལ་ དེ ས་གུང་སྲོང་གུང་བཙན་ལ། དེ ས་རླུང་ནམ་
འཕྲུལ་གྱི་རྒྱལ་པོ་ལ། དེ ས་ཁྲི་ལྡེ ་གཙུག་བཙན་ལ། དེ ས་ཁྲི་སྲོང་ལྡེ འུ་བཙན་ལ།
དེས་མཇིང་ཡོན་ལེགས་པའི་བློ་གྲོས་ལ་གཏད་དོ། དེའི་དུས་སུ་སློབ་དཔོན་པདྨ་འབྱུང་
གནས་ཀྱི་ཞལ་ནས། རྗེ་ཉིད་ལ་སྲས་བདུད་ཀྱི་སྤྲུལ་པ་ཞིག་ད་སྟེ་ལོ་དགུ་བཅུ་ན་
འཁྲུངས་པར་གདའ། དེའི་རི ང་ལ་ཁྲིམས་བཤིག་ནས་ཆོས་ནུབ་འགྲོ། རྗེ་ཉིད་ཀྱི་
ཟླ་
་
.
ན



རབ་བྱེད་བཅུ་གཉིས་པ།
257
ཆོས་རྣམས་དང་ཡབ་མེས་ཀྱི་དཀོར་ནོར་གྱི་ཁ་བྱང་རྣམས། ཕྱི་རབས་ཀྱི་དོན་དུ་
མི་བརླག་པའི་རྫས་ཀྱིས་བསྡམས་ལ། མི་ཤིགས་པའི་རྒྱས་བཏབ་སྟེ་སྦས་ནས་བཞག་
ན་ཕྱི་མའི་དུས་སུ་ལས་འཕྲོ་ཅན་ཞིག་གིས་ཐོན་ནས་དར་ཞིང་རྒྱས་པར་འགྱུར་གསུངས་
ཏེ༔ གཏེར་དུ་སྦ་བར་དགོངས་ནས་གོང་འོག་བསྡེ བས་ནས་ཡི་གེར་བཏབ། སྲས་
དང་རྒྱལ་བརྒྱུད་ལ་མ་གཏད་དོ། ཁ་བྱང་མཛོད་ཀྱི་ལྡེ་མིག་རྒྱུད་ལས་འཕྲུལ་སྣང་
གི་ལེའུ་སྟེ ་བརྒྱད་པའོ། །
དེ་ནས་ཡང་དག་བཤད་བྱ་བ། །ཆོས་རྒྱལ་སྲོང་བཙན་སྒམ་པོ་ཡི། །སྐུ་རིང་
ཐོག་མར་ལེགས་བཞེངས་པའི། །ཁྲ་འབྲུག་དབུ་རྩེའི་ལྟེ་བ་ན། །ཆེ ད་དུ་བྱས་པའི་སྐུ་
རྒྱབ་དེར། ལྷ་ཁང་འོག་མའི་སེང་སྒོ་ཡོད། །ལྷ་ཁང་ནང་ན་གཙོ་བོ་ནི། །དངུལ་ལས་
བཞེངས་པའི་རྣམ་སྣང་བཞུགས། །གསེར་གྱིས་རིགས་ལྔའི་སངས་རྒྱས་རྣམས། །ལུགས་
མ་གར་དུ་བརྐྱངས་ཁྲུ་རེ། །གསེར་གྱི་མཎྜལ་གསེར་གྱིས་སྤུངས། །རྒྱལ་པོའི་དཀོར་
ཆ་མ་ལུས་ཡོད། །ཅེས་གསུངས་པས། ཁྲ་འབྲུག་གི་ལྷའི་སྐུ་རྒྱབ་ལྟེ ་བ་ལ། སྐོར་
ཁང་ནང་ན་སེང་སྒོ་ཆེན་པོ་ཞིག་ཡོད། དེའི་སྒོ་ལྕགས་ཕྱེ་བའི་ནང་ན་ཀེའུ་ཚང་ཆེན་
པོ་ཞིག་ཡོད། དེའི་ནང་ན་ཡབ་མེས་ཀྱི་ཆོས་གཉན་པོ་གསང་བ་རིན་པོ་ཆེ་རྒྱ་རི མ་
པ་བདུན་གྱིས་བཏབ་ནས་བཞུགས་སོ། ཐུ་མི་སམ་བྷོ་ཊས་རྒྱ་གར་ནས་དྲངས་པའི་
རྒྱ་དཔེ་མང་པོ་དང་། བོད་དུ་ཆུ་དར་ལ་བྲིས་པའི་བཀའ་པོད་མང་པོ་དང་། རྒྱལ་
པོ་ཉིད་ཀྱི ས་གསུངས་པའི་སྒྲུབ་ཐབས་ཀྱི་སྐོ ར་དང་། ཞལ་གདམས་ཀྱི་སྐོ ར་མང་
པོ་དང་། དཀོར་ཆ་རིན་པོ་ཆེའི་སྣོད་མང་པོ་ཡོད་དོ། ཀེའུ་ཚང་ཆུང་བའི་ནང་ན་
དར་ཁྲ་དང་། གདུང་འགེབས་དང་། སེངྒེའི་མགོ་དང་བླ་བྲེ་དང་། དར་གྱི་ལྡ་ལྡི ་
དང་། ཁོ་ར་ཁོར་ཡུག་དང་། ཕྱེ་མ་ཕུར་མ་དང་། བསིལ་བྱེད་དང་རླུང་གཡོབ་ལ་
སོགས་པ་ཡོད་དོ། གཞན་ཡང་འབག་དང་། གཏོར་སྣོད་དང་། གཡག་སེང་དང་།
དེ



258
སྲོང་བཙན་ལོ་རྒྱུས་ཞིབ་འཇུག
རྒྱ་འབག་དང་། དུང་དང་། རྔ་དང་། འཁར་རྔ་དང་། ཆ་ལང་དང་། ཟངས་དུང་
དང་། པི་ཝང་དང་། རྒྱལ་མཚན་ལ་སོགས་པ་ཡོད་དེ། གཡོན་ཕྱོགས་ཀྱི་ས་ལ་
གནམ་སྒོའི་སྟེང་ན་སྒོ་ལྕགས་གཅིག་ལ། གཟེ་མིག་གསུམ་དུ་ལྡེ་མིག་གསུམ་གྱིས་
འབྱེད་པ་ཡོད་དོ། དེའི་ལྡེ་མིག་ནི་སེང་སྒོའི་སྟེང་། སྒོ་ཀླད་ཀྱི་ཁ་ན་མཚལ་གྱིས་
གཡུང་དྲུང་རིས་སོར་བཞི་པ་ཡོད། དེ་བརྐོས་པའི་འོག་ན་ཡོད་དོ། སྒོ་ཕྱེ་ནས་སྣང་
གསལ་ཆེ་བ་ཞིག་གཏམས་ལ། དེའི་ནང་ན་རྡོ་སྐས་གདང་བུ་དགུ་པ་ཞིག་ཡོད། དེ་
ལ་ཕྱིན་པས་ནང་གི་ལྷ་ནི་རིགས་ལྔ་བཞུགས་ཏེ། དབུས་སུ་ཟངས་སྣོད་གསེར་གྱིས་
བཀང་བའི་སྟེང་ན་དངུལ་གྱི་རྣམ་པར་སྣང་མཛད་ཀྱི་མདའ་གང་བ་ཞིག་བཞུགས་སོ།
དེའི་མདུན་དུ་གསེར་གྱི་བྱམས་པ་ཁྲུ་གང་བ་ཞིག་བཞུགས། ཕྱོགས་བཞིར་གསེར་
ཟངས་ཀོང་རེ་ལ་གསེར་བྲེ་བདུན་བདུན་གྱི་སྟེ ང་ན། རྡོ་རྗེ་སེམས་དཔའ། རིན་
ཅེན་འབྱུང་ལྡན། སྣང་བ་མཐའ་ཡས། དོན་ཡོད་གྲུབ་པ་བཞི་གསེར་ལ་གར་བུར་
བཞེངས་པ་བརྐྱངས་ཁྲུ་རེ་རེ་བཞུགས་སོ། གཞན་ཡང་རིགས་གསུམ་མགོན་པོ་དང་།
སེངྒེ་སྒྲ་དང་། སྒྲོལ་མ་རྣམས་དངུལ་ལ་གར་བུར་བཞེངས་པ་དང་། བྱམས་པ་དང་
སྒྲིབ་པ་རྣམ་པར་སེལ་བ་གཉིས་དངུལ་ལ་གར་བུར་བཞེངས་པ་དང་། ཁར་ས་པཱ་ཎི་
དང་དོན་ཡོད་ཞགས་པ་རྣམས་དངུལ་ལ་གར་བུར་བཞེངས་པའི་སྐུ་མདའ་རེའི་ཚད་
དུ་བཞུགས་སོ། དཀོར་ཆ་རིན་པོ་ཆེའི་སྣོད་རྒྱལ་བུ་སྟག་རི་གཉན་གཟིགས་དང་གནམ་
རི་སྲོང་བཙན་གྱི་བསྣམས་ཞལ་དང་། བསྣམ་སྡེ ར་ཆེན་མོ་དངུལ་ལས་བྱས་པ་བཞི་
བཅུ་རྩ་གཉིས། དངུལ་རྒྱུན་ཉི་ཤུ། འཁར་བའི་རྐྱེན་རིན་པོ་ཆེའི་ཕྲ་བཏབ་པ་བཞི་
བཅུ། གཞན་ཡང་ཟངས་སྣོད་དང་། ལྗོ ན་དམར་གྱི་སྣོད་དང་། བསེའི་སྣོད་ལ་
སོགས་པ་བརྒྱ་དང་བཅུ་གཉིས་ཡོད་དོ། དེ་རྣམས་ལ་གཉེར་དུ་གཏད་པ་མེད་དེ་གཙུག་
ལག་ཁང་གི་རྐྱེན་དུ་བཞུགས་པའོ། གནོད་སྦྱིན་ཁང་པར་ནཱ་ག་ཀུ་བེ་རའི་ཞབས་གཡོན་
.. -'-



རབ་བྱེད་བཅུ་གཉིས་པ།
259
པའི་འོག་ན། ནོར་སྒྲུབ་དང་ངན་སྔགས་མང་པོ་དང་། གཏན་དང་སེར་བ་ལ་སོགས་
པ་མང་པོ་ཆུ་དར་ལ་བྲིས་པ་ཟངས་ཀྱི་སྦུ་གུར་བཅུག་ནས་ཁ་ལ་ཆོས་གྲིལ་བ་མཐོང་
བྲུས་པའི་ས་ན་ཡོད་དོ། གནོན་སྦྱིན་གྱི་ཁང་པའི་དབུས། ཛམ་བྷ་ལ་ནག་པོའི་ཐུགས་
ཀ་ནས་འདོམ་གང་བཅལ་བའི་ས་རུ་མདའ་གང་བྲུས་པ་ན། གཡམ་པ་མདའ་གང་བ་
ཞིག་ཡོད། དེ་བསལ་བའི་འོག་ན་རྡོ་སྒྲོམ་ཁྲོན་པ་ལྟ་བུའི་འདོམ་དོ་པ་ཞིག་ཡོད། དེའི་
གཏིང་ན་རྡོ་བསེ་ནག་པོའི་རུས་སྦལ་གྱི་ལྟོ་བ་ན། ནོར་བུ་བསམ་འཕེལ་ངང་པའི་
སྒོ་ང་ཙམ་ཞིག་རིན་པོ་སྣ་བདུན་གྱིས་གྲིལ་ནས་ཡོད། དེའི་སྟེང་མདའ་གང་གི་སར་
ལྡིང་ཐོག་ཡོད། དེའི་སྟེ ང་དུ་དངུལ་གྱི་གའུ་ཁ་སྦྱར་བ་ཞིག་གི་ནང་ན་རི ན་པོ་ཆེ་
དཀར་པོ་དུང་གཡས་སུ་འཁྱིལ་བ་རྟའི་མགོ་བོ་ཙམ་ཞིག་ཡོད། དེའི་མཐའ་ནས་ཚིག་
གིས་བསྐོར་ནས་ཡོད་དོ། དེའི་སྟེ ང་མདའ་གང་གི་ས་ན་ཟངས་སླ་ང་འདྲ་བ་གཉིས་
ཁ་སྦྱར་བའི་ནང་དུ་རྒྱ་མཚོ་གླིང་གི་བྱེ་མ་ལས་བཞེངས་པའི་ཀླུ་ཆེན་པོ་བརྒྱད་ཀྱི་རྟེན་
དང་གཟུངས་བཅས་པ་བཞུགས་སོ། འདི་ནི་ཁྲ་འབྲུག་བཞེངས་པའི་དུས་སུ་ནོར་གྱི་
གཏའ་བསྡམས་པའི་གཏེར་ཞེས་བྱ་སྟེ་ཕྱིས་འདོན་པའི་དུས་སུ་ཁ་གཅོད་དང་ཐོག་
རིམ་པ་བཞིན་དུ་བསལ་ལ། ཀླུ་ཆེན་པོ་བརྒྱད་ལ་མཆོད་པ་རྒྱས་པར་ཕུལ། ཀླུའི་
སྤང་སྐོར་བཀླགས་ཏེ་ཀླུའི་ཕོ་བྲང་དང་དངུལ་གྱི་གའུ་དང་། བསེའི་སྦལ་བ་རྣམས་
སྟེ ང་དུ་བཏོན་ལ། བསེ་སྦལ་གྱི་སྒལ་བའི་སྟེ ང་ན་ཟེའུ་ཁ་གཅོད་འདྲ་བ་ཞིག་ཡོད།
དེ་མེ་ལ་བསྲོས་ཁ་ཕྱེ་ནས་རྒྱ་རིམ་པ་བདུན་བཤུས་ཏེ་ནོར་བུ་བཏོན་ལ། གསེར་མཐེ་
བོང་ཙམ་ཞིག་རྒྱ་རིམ་པ་བདུན་པོས་གྲིལ་ནས་སྦལ་བའི་ནང་དུ་བཅུག་སྟེ། སྔར་
གྱི་ཤུལ་དུ་ཕྱོགས་མ་ནོར་བར་བཞག་པར་བྱའོ། སྟེང་དུ་ལྡི ང་ཐོག་ཕུབ་ལ་དངུལ་
གྱི་གའུ་ཁ་སྦྱོར་གྱི་ནང་ནས་དུང་བཏོན་ལ། དེའི་ཤུལ་དུ་རིན་པོ་ཆེ་སྣ་ཚོགས་པ་དང་།
འབྲུ་སྣ་ཚོགས་པ་དར་ཟབ་སྣ་ཚོགས་ཀྱིས་བཀང་ནས་སྔར་གྱི་ཤུལ་དུ་བཞག དེའི་



260
སྲོང་བཙན་ལོ་རྒྱུས་ཞིབ་འཇུག
སྟེ ང་དུ་སྔར་གྱི་ཐོག་ཕུབ་ལ་ཟངས་སམ། རིན་པོ་ཆེའི་སྣོད་ཆེ་བ་ཞིག་ཏུ་ཤར་དུ་
བལྟ་བའི་ཆུ་མིག་ནས་བླངས་པའི་ཆུས་བཀང་བར་རིན་པོ་ཆེ་བརྡར་ལ་ཕྱིའི་རྒྱ་མཚོར་
བྱིན་གྱིས་བརླབས་ལ་བཞག དེའི་སྟེ ང་དུ་ཀླུའི་ཕོ་བྲང་བཞུག་སྟེ ། དེའི་ནང་དུའང་
རིན་པོ་ཆེ་སྣ་ཚོགས་བརྡར་བ་དང་། དར་ཟབ་སྣ་ཚོགས་བཅུག གཟུགས་རྣམས་
སོ་སོའི་སར་བཀོད་ལ་ཕྱོགས་མ་ནོར་བར་བྱས་ལ་གཞུག་གོ། དེའི་སྟེང་དུ་ཀླུ་སྨན་
སྣ་ཚོགས་བཏབ་ལ། གཡམ་པས་བཀབ་སྟེ ་སྔར་ལྟར་རྒྱས་བཏབ་བོ། སྐོར་ཁང་གི་
མདོ། གནོད་སྦྱིན་ཁང་པའི་མདུན་གྱི་སྔ་གདོང་གི་སྟེང་ལྕམ་གཅིག་ལ་ཤིང་གི་ཆོལ་
ཡོད། དེ་ལྕགས་ཀྱིས་བཀོག་ཟངས་ཀྱིས་གཟེར་བཏབ་སྟེ། དེ་བཀོག་པའི་ནང་ན་མན་
ངག་སྣ་མང་པོ་དང་། གཏེར་བྱང་གི་ཤོག་དྲིལ་བདུན་ཡོད། སྲུང་མ་གནོད་སྦྱིན་ལ་
གཏད་ཡོད་པས། ཕུད་སྣས་རྒྱས་པར་མཆོད་ལ་བཏོན་ན་མངའ་བརྙེས་པར་འགྱུར་རོ།
གཏེར་བྱང་མཛོད་ཀྱི་ལྡེ་མིག་རྒྱུད་ལས་ཁྲ་འབྲུག་གི་ལེའུ་སྟེ་དགུ་པའོ། །ཞེས་སོགས་
མང་དུ་གསུངས་ཡོད་ཀྱང་འདིར་མཛུབ་མོས་རི་སྟོན་ཙམ་ཞིག་བསྡུས་ཙམ་བཤུས་ཤིང་
རྒྱས་པར་མཁྱེན་འདོད་པ་དག་གི་གཞུང་རང་དུ་གཟིགས་པར་བྱའོ། །



རབ་བྱེད་བཅུ་གསུམ་པ།
བཙན་པོ་སྐུ་གྲོངས་པ་དང་བང་སོ་བརྩིགས་པ།
རང་ཅག་ཁ་པ་གངས་ཅན་པ་རྣམས་ཀྱི་ལོ་རྒྱུས་ཀྱི་དུས་རབས་ཕྱེ་བའི་རླབས་ཆེན་གྱི་བཙན་
པོ་སྲོང་བཙན་སྒམ་པོ་གང་ཉིད་སྐུ་གྲོངས་པའི་ཚུལ་ལ་བཞེད་ལུགས་སྣ་ཚོགས་ཤིག་
མཆིས་ནའང་། ཞིབ་ཏུ་དཔྱད་ན་ལོ་རྒྱུས་ཀྱི་དོན་དངོས་མཚོན་ཐུབ་མིན་ཅི་རིགས་ཤིག་
སྟེ ༑ དཔེར་ན། ༡ བཙན་པོ་འདི་ཉིད་སངས་རྒྱས་དང་བྱང་ཆུབ་སེམས་དཔའ་རྣམས་
ཀྱིས་སྤྱན་དྲངས་ཏེ་ལྷ་ཡུལ་དུ་གཤེགས་ཟེར་བ་དང་། ༢ འོད་ཀྱི་གོང་བུར་གྱུར་ཏེ་
བྱེ་མ་ལ་ཆུ་ཐིམ་པ་ལྟར་ཐུགས་རྗེ་ཆེན་པོ་རང་བྱུང་བ་ཁྱུ་གཅིག་ཞལ་གྱི་ཐུགས་ཀར་ཐིམ་
ཟེར་བ་དང་། ༣ བྲན་མོ་ཞིག་ལ་རིམས་ནད་ཀྱིས་བཏབ་པ་བལ་བཟའ་ལ་འགོས། དེ་
ལས་ཆོས་རྒྱལ་དང་ཀོང་ཇོ་གཉིས་ལ་མཆེད་དེ། ཡབ་ཡུམ་གསུམ་ག་འཕན་ཡུལ་དུ་
གཤེགས་ཟེར། ༤ གཤེན་དྲན་པ་ཟེར་བ་ཞིག་གིས་ཕྲ་མོ་ཧའི་ཤིགས་འཕངས་པས་
རྒྱལ་པོའི་མདུན་དུ་ཤིག་ཕུག་རོན་ཙམ་ཞིག་བབས། དེ་མཚོན་གྱིས་གཤགས་པས་ཤ་
ཁྲག་ཐམས་ཅད་ཤིག་ཏུ་གྱུར་ཏེ། ཞག་གཅིག་ནུབ་མོ་རྒྱལ་པོ་ཡབ་ཡུམ་གསུམ་ག་ཤིག་
གིས་ཟོས་ནས་ནང་པར་ན་བཟའ་ལས་མ་ལུས་ཟེར། ༥ ཡང་རེ་ཤས་ནས་མགུལ་ཆམ་
ཕོག་པ་ལས་སྙུན་ལོག་ཐེབས་ཏེ་མཐར་ཚད་པར་གྱུར་ནས་གཡུང་དྲུང་བོན་གྱི་ཁྲི་བདུན་
ལྷའི་རྨུ་ཐག་ལ་འཇུས་ཏེ་གཤེགས་པས་པུར་མ་བྱུང་ཟེར་བའི་བཤད་སྟངས་ལ་ཁ་སྒྱུར་
ཙམ་བྱས་པ་ལས་མ་མཐོང་བ་དང་། ༦ བཙན་པོ་སྐུ་གྲོངས་རྗེས་སུ་ཀོང་ཇོ་ལོ་ངོ་ཉི་



262
སྲོང་བཙན་ལོ་རྒྱུས་ཞིབ་འཇུག
ཤུ་ལྷག་ཙམ་ལ་བཞུགས་ཡོད་པ་སོགས་ལོ་རྒྱུས་ཀྱི་ཟུར་ཙམ་ཡང་མི་ཤེས་མཁན་ཞིག་
གིས་འོལ་ཚོད་ཀྱི་སྐད་ཆ་ཙམ་དང་། ༧ ཆོས་ལུགས་འཐེན་ཁྱེར་གྱི་བྱིས་གཏམ་དུ་
འཁུམས་ཏེ། གལ་སྲིད་དེ་འདྲའི་ཤིག་ཁྱད་པར་བ་ཞིག་གཏོང་རྒྱུ་ཡོད་ན་བོད་ཡོངས་
ལ་སྡུག་བསྔལ་གྱིས་གཟིར་བའི་དུས་འགྱུར་ཁག་གི་སྐབས་བོན་ཤིག་དེའི་གྲིབ་མ་ཙམ་
ཡང་གོ་ཐོས་མ་བྱུང་བ་ནི་ཅི་ཞིག་ཡིན་ནམ། འོན་ཀྱང་གོང་གི་གསུང་ཚུལ་ལྔ་པ་ནི།
ལུང་རིགས་གང་གིས་དཔྱད་ཀྱང་ལོ་རྒྱུས་ཀྱི་དོན་དངོས་དང་ཧ་ཅང་མཐུན་པར་འདུག་
པས་ཁོ་བོས་འཐད་ཕྱོགས་སུ་འཛིན་འོས་པར་མཐོང་།
འོན་ཀྱང་ང་ཚོར་ད་དུང་དཀའ་གནད་ཀྱི་དྲི་བ་ཞིག་གནས་པ་ནི་བཙན་པོ་དེ་ཉིད་
སྐུ་གྲོངས་པའི་དུས་ཚིགས་ཐག་གཅོད་བྱ་རྒྱུ་དེ་རེད། སྤྱིར་བཙན་པོ་འདི་ཉིད་ལྕགས་
ཁྱི་ལོར་སྐུ་གྲོངས་པ་ནི་རང་ཅག་གི་ལོ་རྒྱུས་ཁྲོད་དགོངས་པ་གཅིག་མཐུན་དུ་ཆགས་
ཡོད་ཀྱང་། ཁོང་ཉིད་སྐུ་འཁྲུངས་པའི་ལོ་ཚིགས་ལ་བཞེད་པ་འདྲ་མིན་བྱུང་བར་བརྟེན།
དགུང་གྲངས་ག་ཚད་ཐོག་སྐུ་གྲོངས་པའི་སྐོར་ལ་གླེང་ཚུལ་འདྲ་མིན་ཞིག་མཆིས་ཏེ།
འགའ་རེས་ཁོང་ཉིད་དགུང་གྲངས་སོ་བཞི་དང་རེ་ཤས་ཀྱིས་ཉེར་གཉིས། གྱ་གཉིས་
དང་གོ་བཞི་སོགས་འདོད་ཚུལ་སྣ་ཚོགས་པ་ཞིག་བྱུང་ཡོད། ཡིན་ནའང་དེ་ཚོ་ཚང་
མ་འཁྲུངས་ལོ་གླང་ཡིན་པ་ལས་བྱུང་བ་ཞིག་མ་ཡིན་པར་ལོ་ཁམས་དང་དྲུག་ཅུ་སྐོར་
སྔ་ཕྱིའི་ཁྱད་པར་ལས་བྱུང་བ་ཞིག་རེད། དཔེར་ན། འཁྲུངས་ལོ་དྲུག་ཅུ་སྐོར་སྔ་
མའི་མེ་གླང་དང་འདས་ལོ་ལྕགས་ཁྱིར་བཞེད་པ་ཡིན་ན་དགུང་གྲངས་གོ་བཞི་དང་།
དྲུག་ཅུ་སྐོར་ཕྱི་མའི་མེ་གླང་དང་འདས་ལོ་ལྕགས་ཁྱི ར་བཞེད་ན་དགུང་ལོ་སོ་བཞི་
ཡིན། ཡང་འཁྲུངས་ལོ་དྲུག་ཅུ་སྐོར་སྔ་མའི་ས་གླང་དང་འདས་ལོ་ལྕགས་ཁྱིར་འདོད་
ན་དགུང་ལོ་གྱ་གཉིས་དང་། དྲུག་ཅུ་སྐོར་ཕྱི་མའི་ས་གླང་དང་འདས་ལོ་ལྕགས་ཁྱི་
རུ་བཞེད་ན་དགུང་གྲངས་ཉེར་གཉིས་ཐོག་སྐུ་གྲོངས་པར་འདོད་ཀྱིན་ཡོད་པ་རེད། རང་



རབ་བྱེད་བཅུ་གསུམ་པ།
263
ལུགས་ནི་སྔར་རྒྱུ་མཚན་བཅས་སྨོས་ཟིན་པ་ལྟར་འཁྲུངས་ལོ་དུས་རབས་བདུན་པའི་
སྐབས་ཀྱི་དྲུག་ཅུ་སྐོར་སྔ་མའི་ས་གླང་དང་འདས་ལོ་ལྕགས་ཁྱི་ཡིན་ཚུལ་རྒྱུ་མཚན་
ཐོག་མར་འཁྲུངས་ལོའི་སྐབས་རེའུ་མིག་བཅས་བཀོད་ཟིན་པ་དེའོ། །
དེ་ཡང་བཙན་པོ་ཁོང་གི་བང་སོ་གང་དུ་བརྩིགས་ཡོད་དམ་ཞེ་ན། ཏུན་ཧོང་
ཡིག་རྙི ང་དུ། “་ཁྱིའི་ལོ་ལ་བབ་སྟེ། བཙན་པོ་མེས་ཁྲི་སྲོང་རྩན་གྱི་སྤུར་ཕྱིང་བའོ་
རིང་ཁང་ནའ་རིང་མཁྱུད་ཚང་བཞུགསྟེ །” ཞེས་ཁྱིའི་ལོར་བཙན་པོ་གཤེགས་ནས་
སྐུ་གདུང་ཕྱིང་བར་སྟག་རྩེའི་པུར་ཁང་དུ་སྦས་ནས་བཞག་པར་གསལ་བ་དང་། བང་
སོ་དེར་བཙན་པོ་སྔ་མ་དག་གི་བང་སོ་དང་མ་འདྲ་བའི་ཁྱད་ཆོས་མང་དུ་ཡོད། སྤྱིར་
བང་སོ་རྩིག་པའི་སྲོལ་བྱུང་བ་ནས་བཟུང་བཙན་པོ་རིམ་པར་བརྒྱུད་པའི་རིང་བང་སོ་
བརྩིགས་པ་ལ་ཐུན་མོང་གི་ཁྱད་ཆོས་རེ་བཏོད་ཡོད་དེ། དཔེར་ན། སྟོད་ཀྱི་སྟེང་
གཉིས་ཀྱི་བང་སོ་རྫ་དང་གཡའ་སྤང་མཚམས་སུ་བཏབ་ཅེས་སྔ་མ་ལས་གནས་སྤོས་
ཀྱིས་རི་འདབས་སུ་བཏབ་པ་དང༌། ལྡེ ་བརྒྱད་བང་སོ་ཆུ་བོའི་གཞུང་དུ་བཏབ་ཅེས་
སྐབས་དེར་གཙང་པོའི་འོག་ཏུ་བཏབ་ཡོད་པ་དང་། ཡང་བཙན་ལྔ་མན་ཆད་བང་སོ་
འཕྱིང་ཡུལ་དུ་བཏབ་ཅེས་ས་གནས་ངེས་ཅན་ཞིག་ཏུ་བང་སོ་འདེབས་སྐོར་བྱུང་ཡོད།
ད་དུང་བང་སོའི་བཟོ་དབྱིབས་ལའང་བཙན་ལྔ་མན་ཆད་ས་ཁུང་སྤུངས་ནས་སྦྲ་ལྟ་བུར་
བཟོ་སྲོལ་བྱུང་ཞིང་འབྲོ་གཉན་ལྡེའུའི་སྐབས་སུ་བང་སོའི་དབྱིབས་ཟླུམ་པོར་བཟོས།
ཡང་གནམ་རི་སྲོང་བཙན་གྱི་དུས་སུ་གྲུ་བཞིར་བཟོས་པ་དང་བཙན་པོ་སྲོང་བཙན་སྒམ་
པོ་འདི་ཉིད་ཀྱི་དུས་བཟོ་རྩལ་ཁྱད་འཕགས་སྤྱད་ནས་བང་སོ་རེའུ་མིག་ཅན་དུ་བསྒྱུར་
པར་གྲགས་ཤིང་དེའི་ཁྱད་ཆོས་སྐོར་ནི་བཙན་པོ་སྲོང་བཙན་གྱི་བང་སོའི་དཀར་ཆག་
ནང་དུ་འདི་ལྟར། ““སྲོང་བཙན་གྱི་བང་སོ་མཆིང་ཕུར་བཏབ། ཕྱི་དབྱིབས་གྲུ་བཞི།
ནང་དུ་རེའུ་མིག་དགུ། ལྷ་ཁང་ལྔ། དབུས་སུ་རིང་ཚད་ཁྲེ་ཙེ་བརྒྱད་ཙམ་ཡོད་པའི་



་.
g，
264
སྲོང་བཙན་ལོ་རྒྱུས་ཞིབ་འཇུག
བྱུ་རུའི་སྡོང་པོ་རྒྱུན་བཀང་གི་མཚོན་བྱེད་དུ་བྱས། ཟུར་བཞིའི་མཆོད་ཁང་དུ་རིན་
པོ་ཆེ་སྣ་ཚོགས་ཀྱིས་བཀང་། ནང་སྐྱ་རྡོ་ལེབ་གྲུ་བཞི་མ་ཀུན་ནས་བསྒྲིགས་པ། ཕྱི་
སྐྱ་གྱང་ལ་མཐུག་པོར་བསླངས། བང་སོའི་སྒོ་མོ་ནུབ་ཏུ་གཏད། བང་སོའི་ཕྱིར་
ས་སྨུག་པོ་དང་རྡོ་ཧྲུག་གིས་བཀང་ནས་དེའུ་འབུར་ཞིག་ཏུ་གྱུར། མུ་མཐའ་སོ་སོར་
ཞེང་ཚད་གོམ་པ་བརྒྱ་ལྷག་ཙམ་དང་མཐོ་ཚད་ལ་གཞུ་འདོམ་བཅུ་གཉིས་ཙམ་ཡོད།
བང་སོའི་ཡང་སྟེ ང་དུ་ལྷ་ཁང་ཆུང་ངུ་ཞིག་བཞེངས།” ཞེས་འཁོད་པ་དང་བཀའ་
ཐང་སྡེ་ལྔའི་ནང་སྲོང་གི་བང་སོ་ཇི་ལྟར་མཆོད་ཚུལ་ཞེས་པ་རུ། ““གསེར་དངུལ་
གཡུ་སོགས་བྲེ་ཡི་ཁལ་རེ་དང་། རྒྱལ་པོའི་དཀོར་ནོར་གང་ཡིན་སྤྱན་སྔར་སྤུངས།”
ཞེས་འཁོད་པ་ལྟར་ན་སྐབས་དེ ར་དུ ར་རྫས་སུ། བཙན་པོ་རང་ཉིད་ཀྱི་གོ་ཁྲབ་དང་
ཐུགས་རྩིས་ཆེ་བའི་དངོས་རིགས་སྣ་ཚོགས། གསེར་དངུལ་གཡུ་བྱུར་སོགས་རིན་
པོ་ཆེ་དང་། ཆིབས་རྟ་སོགས་དུར་དུ་སྦས་པར་གསལ། ཡང་དེ་ཉིད་དུ། ““ནང་
བློ ན་གང་ཡིན་རྒྱལ་པོའི་བང་སོ་བསྲུང་། །གཤིན་པོའི་ཚུལ་བཟུང་པུར་གྱི་འབངས་
སུ་བསྔོས། །གསོན་གཤིན་བྱེ་བྱས་མི་ཡི་ཁྱུ་ནས་བུད། །རྒྱལ་རྒྱུད་གསོན་པོ་རྣམས་
དང་མི་འཕྲད་ཅིང༌། །མཆོད་པའི་དུས་མིན་བང་སོའི་ཐོ་ཕྱི་རུ། །གསོན་པོའི་མི་
ནོར་བྱུང་ན་དུ ར་སྲུང་གཤིན་པོའི་འཛིན།” །ཞེས་འཁོད་པ་ལྟར་ན། སྐབས་དེར་
དུར་སྲུང་ནི་བཙན་པོ་ནང་བློན་གཙོ་གྲས་ནས་འདེམས་པའམ་རང་ངོས་ནས་མོས་མཐུན་
གྱིས་ཡོང་བ་དང་། དེ་ཚོ་གཤིན་པོའི་ཚུལ་བཟུང་སྟེ་དུར་སྲུང་པ་ཡིན་ཞིང་རྒྱལ་རྒྱུད་
གསོན་པོ་རྣམས་དང་མི་འཕྲད་པ་དང་། བང་སོ་མཆོད་པའི་དུས་མ་ཡིན་པར་མི་ཕྱུགས་
གང་ཡིན་ནའང་བང་སོའི་མཐའ་སྐོར་དུ་ཡོང་ཚེ་དུར་སྲུང་རྣམས་ཀྱིས་འཛིན་པ་དང་།
དུ ར་སྲུང་པ་ཚོས་རེ ག་ཚེ་མི་ཕྱུགས་རྣམས་དེ་གར་དུར་སྲུང་དུ་སྡོ ད་པ་ལས་གསོན་
གྲལ་དུ་འགྲོ་སྲོལ་མེད་ལ་ཁོ་ཚོའི་ལས་འགན་དུ ར་སྲུང་པ་ལས་གཞན་པའི་ཁྲལ་ལས་
'-



རབ་བྱེད་བཅུ་གསུམ་པ།
265
ཀྱི་བྱ་བ་གང་ཡང་མི་དགོས་པར་གསལ་བ་དང་། འདི ར་ཕྱི་མི་ཚུར་ཡོང་ན་ཕར་མི་
གཏོང་བ་དང་དུར་སྲུང་པ་ཕར་གསོན་གྲལ་དུ་མི་ཚུད་པ་ནི་བཙན་པོའི་བང་སོ་བརྟན་
པོ་ཡོང་ཆེད་ཡིན་སྙམ། །
ཡང་དུར་མཆོད་ཀྱི་དུས་ཚུགས་དང་དེའི་བྱེ ད་རི ན་ནི་བཀའ་ཐང་སྡེ་ལྔ་རུ།
“མཆོད་པའི་དུས་ནི་གུང་ལ་གཤེགས་པ་ཡི། །རྒྱལ་གྱི་ཉི་མར་སྲོང་གི་བང་སོ་
མཆོད། །ཕྱི་རབས་རྒྱལ་པོ་འདས་དུས་གང་ཡིན་ལ། །རྒྱལ་རྒྱུད་རྗེ་འབངས་འཁོར་
དང་བཅས་པ་ཡིས། །མཆོད་པའི་ལོངས་སྤྱོད་སྤྱན་གཟིགས་སྣ་ཚོགས་བཏེགས། །བཞེངས་
ཀྱི་ལྷ་ཁང་ནང་དུ་བྱོན་པས་ནི། །དུང་འབུད་དབང་པོའི་དྲུང་དུ་བཏང་ནས་སུ། །སང་
གི་ཉི་མར་སྲོང་གི་བང་སོ་མཆོད། །གཤིན་པོ་ཐམས་ཅད་བྱེས་ཀྱི་ལུང་པར་སོང་། །དེ་
སྐད་སྨྲས་ནས་མཆོད་པ་རྒྱས་པར་བྱེད། །ཕུད་དང་ནོར་དང་གོས་ལ་སོགས་པ་དང་། །རྟ་
ཕྱུགས་རྐང་འགྲོས་མཆོད་པའི་རྫས་རྣམས་ཀྱིས། །མཆོད་པ་ཚར་ནས་ལྷག་མ་ཤུལ་
དུ་སྤུངས། །གཤིན་པོ་ཤོག་ལ་དེ་ལས་ཟོ་ཞིག་བསྔོ། །ཕྱི་མིག་མི་ལྟ་རང་གི་གནས་
སུ་འབྱོན། །བྱེས་ཀྱི་ལུང་པའི་དུ ར་སྲུང་བྱེད་པ་འོང་། །ཕུད་དང་ལྷག་མ་བཟའ་
བཏུང་མང་པོ་འབྱུང་། །ནོར་གྱིས་མ་ཕོངས་དོགས་འཚེ་གང་ཡང་མེད། །དམག་
དང་ལས་ཀ་གང་ཡང་མི་འབབ་ཅིང་། །རང་སར་བདེ་བའི་ནང་བློན་ཁྱུ་ཡི་ཚོགས།” །ཞེས་
འཁོད་པ་ལྟར་ན།
སྐབས་དེར་དུར་མཆོད་བྱེད་སྟངས་ལས་ཆོས་རྒྱལ་སྲོང་བཙན་སྒམ་པོའི་བང་
སོ་མཆོད་པའི་དུས་ནི་བཙན་པོ་ཁོང་ཉིད་སྐུ་གྲོངས་པའི་ཉིན་མོ་སྨིན་དྲུག་ཟླ་བའི་དཀར་
ཕྱོགས་རྫོགས་པ་གཉིས་པའི་ཉིན་ཡིན་པ་དང་། དེའི་སྔ་ཉིན་མོར་དུང་བརྡ་བཏང་
སྟེ་སང་ཉིན་བཙན་པོའི་བང་སོ་མཆོད་རྒྱུ་ཡིན་པས་དུར་སྲུང་རྣམས་ཐག་རིང་པོར་
འགྲོ་དགོས་པའི་བརྡ་སྦྱོར། དེ་ནས་བཙན་པོ་སྐུ་གཤེགས་པའི་ཉིན་མོར་རྒྱལ་རྒྱུད་



266
སྲོང་བཙན་ལོ་རྒྱུས་ཞིབ་འཇུག
འཁོར་དང་བཅས་པ་བྱོན་ནས་འབྲུ་རིགས་སྣ་ཚོགས་མཆོད་པ་དང་། རིན་པོ་ཆེ། དར་
ཟབ། རྟ་ནོར་ལུག་གསུམ་སོགས་རྐང་འགྲོས་སྣ་ཚོགས་པ་བཅས་ཀྱིས་མཆོད་པ་གྲུབ་
མཚམས་ལྷག་མ་རྣམས་ཤུལ་དུ་སྤུངས་ཤིང་དུང་བརྡ་(ད་ལྟའང་དབུས་དང་ཁམས་
ཁུལ་དུ་དུང་བརྡ་གཏོང་སྲོལ་ཡོད།)བཏང་ནས་དུར་སྲུང་རྣམས་ལ་ལོངས་སྤྱོད་ཅེས་
བསྔོ་སྟེ་ཕྱིར་མིག་མི་ལྟ་བར་འགྲོ་བ། དེ་ནས་དུར་སྲུང་རྣམས་སླར་ལོག་སྟེ་རྫས་
ལྷག་མ་རྣམས་ལ་རོལ་ཅིང་རྐང་འགྲོས་རྣམས་བདག་ཏུ་གཉེར་བ་དང་། ས་ཞིང་ལ་
འབྲུ་རི གས་འདེབས་ལས་བྱེད་པས་ཁོ་ཚོའི་འཚོ་བ་ལ་ཟས་གོས་སོགས་ཀྱིས་ཕོངས་
པ་མེད་པར་མ་ཟད་དམག་ཁྲལ་དང་ལས་ཀའི་ཁྲལ་སོགས་གང་ཡང་མི་འབབ་པས་རང་
སར་བདེ་བར་འཚོ་ཞིང་གནས་ཞེས་གསལ་ལོ། དེ་ལྟར་བཙན་པོ་འདི་ཉིད་ཀྱིས་གཙོས་
བཙན་པོ་རིམ་བྱོན་གྱི་བང་སོ་བརྩིགས་པའི་གནས་དང་བཟོ་དབྱིབས། དུར་རྫས། དུར་
སྲུང༌། དུར་མཆོད་ཀྱི་དུས་ཚིགས་སོགས་ལ་ཁྱད་ཆོས་མི་འདྲ་བ་ངེས་ཅན་རེ་འདུག་
ཚུལ་སོགས་སྤྲོས་པ་མང་ཡང་ལམ་སྟོན་ཙམ་བྲིས་ཟིན་པའི་ཁུལ་ལོ། །



མཇུག་གཏམ།
གང་དུ་རིགས་པ་སྨྲ་བའི་ལང་ཚོའི་དཔལ། །མཛེས་པ་མཛེས་པར་སྒེག་པའི་གར་སྟབས་
ཁྲོད། །ངོམས་མེད་བདུད་རྩིའི་བཅུད་ཀྱིས་མྱོས་གྱུར་བ། །དྲང་སྲོང་ཤེས་རབ་འབར་
བ་གང་ཅི་མིག །བགྲང་བྱ་རླུང་གི་དྲི་བཞོན་འཁྱུད་པའི་ཟླར། །བློ་གྲོས་ཀེ་སར་གསར་
བ་འཛུམ་པའི་ཟེར། །མ་རྙིང་དགའ་བ་འབུམ་ཕྲག་འཕྲོག་བྱེད་པ། །སྤོབས་པའི་རྩེད་
འཇོར་རོལ་པ་གང་ཞིག་ནས། །སུམ་གཉིས་འཛིན་མའི་ལྷ་ལམ་རྩེ་མོ་རུ། །སྟོབས་
ཀྱིས་འཁོར་ལོས་བསྒྱུར་པ་སྙན་པའི་དབྱངས། །རིང་དུ་སྲིད་པའི་རྣ་ཆར་གཡོ་བ་ཡི།
བཙན་པོ་གནམ་གྱི་སྲས་པོའི་བཀའ་ཡི་ལུང་། །ཡོངས་སུ་དགོད་པའི་སྒྲ་བརྒྱ་འབར་
བའི་གཟིས། །ཕྱོགས་ཀྱི་བསྐལ་པར་དཔུང་བ་གཏུམ་པོ་ཡིས། །འཁྱོག་པོར་འགྲོས་
ཀྱིས་སྟོབས་ལྡན་དྲེགས་པ་མོ། །མང་མང་འཇིག་རྟེན་གཞན་དུ་ཅི་ཡང་བསྒྱུར། །ཁ་
བའི་མུ་ཏིག་ཀློང་དུ་འཕྱོ་བ་ཡི། །གང་དེའི་དགྱེས་འཛུམ་མཚར་སྡུག་རབ་བཀྲ་བ། །ལྡེམ་
འཁྱུག་མྱུ་གུའི་གར་དུ་བསྒྱུར་པའི་སྟོབས། །ས་གསུམ་འཛིན་མའི་མཁའ་ཁྱོན་ཤིས་
གྱུར་ཅིག །
དེ་རིང་གཞི་ནས་ཕྲན་གྱིས་དཔྱད་ཞིབ་དང་གཟབ་ནན་གྱིས་བསྒྲུབས་པའི་ལོ་
རྒྱུས་ཀྱི་ཟིན་ཐོ་གལ་ཆེན་ཞིག་དངོས་སུ་མཇུག་སྡུད་ཐུབ་པ་དང་། སླར་ཡང་ཞིབ་
འཇུག་གི་བྱ་འགུལ་གསར་པ་ཞིག་རྩོམ་རྒྱུའི་རྨང་གཞི་ངེས་ཅན་ཞིག་ཀྱང་འཇོག་ཐུབ་
ཡོད། ལྷག་པར་དུ་ཞིབ་འཇུག་གི་བརྒྱུད་རིམ་འདི་ཉིད་ཀྱི་ཁྲོད། ཐུ་བྷོད་ཆེན་མོའི་



268
སྲོང་བཙན་ལོ་རྒྱུས་ཞིབ་འཇུག
བཙན་པོའི་དུས་སྐབས་ཀྱི་ལོ་རྒྱུས་ཀྱི་སྒྲོམ་གཞི་གསར་པ་ཞིག་སློང་དགོས་པའི་ཕྲན་
གྱི་རེ་འདུན་དང་ཐག་ཉེ་རུ་ཕྱིན་པའི་ཚོར་སྣང་ཆེན་པོ་བྱུང་ལ། སྲོང་བཙན་ལོ་རྒྱུས་
ཞིབ་འཇུག་ཅེས་པའི་དེབ་ཐེར་འདི་ཉིད་ནི། ལོ་ངོ་གང་མང་ཞིག་གི་སློབ་སྦྱོང་དང་
དཔྱད་ཞིབ་ཀྱི་ཟིན་བྲིས་སྣ་མང་ཞིག་གི་གོ་རིམ་བརྒྱུད་དེ་གྲུབ་པ་ཞིག་ཡིན། དེབ་
ཐེར་འདི་ཉིད་ཀྱིས་བོད་ཀྱི་བཙན་པོ་སྲོང་བཙན་སྒམ་པོའི་ལོ་རྒྱུས་བྱུང་བ་དང་རླབས་
ཆེན་གྱི་མཛད་རྒྱས་སྣ་མང་ཞིག་གི་ཁུངས་སྣེ་གསར་པ་དང་། རྒྱུན་སྲོལ་གྱི་ལོ་རྒྱུས་
སྒྲོམ་གཞི་དང་བྱུང་རི མ་ཐད་བསྐྱར་དུ་བསམ་གཞིགས་དང་ཐེ་ཚོམ་གྱི་ལྟ་ཚུལ་སྣ་
མང་ཞིག་གི་སྒོ་མོ་ཡངས་པོར་ཕྱེས་ཡོད། དཔེར་ན། བཙན་པོ་སྲོང་བཙན་སྒམ་
པོའི་སྐབས་སུའང་བོད་དུ་རབ་བྱུང་གི་སྡེ་ཡོད་པ་དང་། བཙན་པོ་ཁོང་གིས་བོད་
དུ་ནང་འདྲེན་ཞུས་པའི་ཆོས་ལུགས་དེ་ནི། ཐེག་པ་ཆེན་པོའི་ནང་བསྟན་ཆོས་ལུགས་
ཡིན་པ་ལས་ཐེག་དམན་གྱི་ཆོས་ལུགས་དེ་ཉིད་སྲོང་བཙན་ཡར་སྔོན་དུ་བོད་དུ་དར་
ཡོད་པ། དེ་བཞིན་དུ བཙན་པོ་ཁོང་གི་སྐབས་སུ་གསེར་དངུལ་གྱི་ཊམ་ཀ་གསར་གཏོད་
བྱས་རི མ། རྒྱ་བོད་བར་གྱི་ཐོག་མའི་དམག་འཁྲུག་། ་རྒྱུ་རྐྱེ ན་དངོས་ས་མཚམས་
རྩོད་རྙོག་དང་བདག་དབང་གི་རྩོད་གཞིར་ཐུག་པ། རྒྱ་མོ་བཟ༌ཀོང་ཇོའི་གནས་རིམ་
དེ་བལ་བཟའ་ཁྲི་བཙུན་ལས་ཚད་ངེས་ཅན་གྱིས་གནས་རི ་ མའ་བོ་ཡོད་པ། བོད་
ཡིག་གསར་གཏོད་དང་ནང་ཆོས་བོད་བསྒྱུར། ཤེས་རིག་དང་ཆོས་ལུགས་ཀྱི་ཁུངས་
རྒྱ་གར་དུ་བཅོལ་དགོས་པ་སོགས་ཀྱི་རྒྱབ་ལྗོངས་ནི་བལ་བཟའ་ཁྲི་བཙུན་གྱི་དབང་
ཤུགས་དང་བློ་གྲོས་ཁོ་ནར་བརྟེ ན་ཡོད་པ་སོགས་དང༌། ལྷག་པར་དུ་བཙན་པོ་སྲོང་
བཙན་སྒམ་པོ་ནི་ལྷ་ཆོས་རི ག་གནས་ཙམ་མ་ཟད། དམག་དོན་དང་ཚབ་སྲིད། ཕྱི་
འབྲེལ་དང་བཟོ་ཚོང་། ཁྲིམས་ལུགས་མཁས་ཅན་ཞིག་ཡིན་པ་དེབ་ཐེར་འདིས་བརྗོད་
སྙི ང་གཙོ་བོ་ཞིག་ཏུ་གལ་གནད་ཆེན་པོར་བཟུང་ཡོད།



མཇུ གུ་གཏམ།
269
གཞན་ཡང་གཤིབ་བསྡུར་གྱི་རྣམ་པ་བཟུང་སྟེ་ལྟ་ཀློ ག་དང་དཔྱད་ཞིབ་རེ་བགྱིས་
ཚེ༑ ལོ་རྒྱུས་དང་རི ག་གནས་སྒྱུ་རྩལ་ལ་དད་མོས་དང་བྱིན་རླབས་ཀྱི་ལྟ་བ་ཁུར་ཏེ་
བརྩམས་པའི་དེབ་ཐེ ར ་དང་། ལོ་རྒྱུས་ལ་ལོ་རྒྱུས་ཀྱི་ལྟ་བ་དང༌། རིག་གནས་ལ་
རིག་གནས་ཀྱི་ལྟ་བ། སྒྱུ་རྩལ་ལ་སྒྱུ་རྩལ་གྱི་ལྟ་བ་སྤྱད་དེ་བྲིས་པའི་དེབ་ཐེར་འདི་
གཉིས་བར་གྱི་ཁྱད་པར་གསལ་པོ་མཐོང་ཐུབ་པ་བཅས་ཡིན
དེས་ན་དེ་རིང་གི་གོ་སྐབས་འདི་བརྒྱུད་དེ་དེབ་ཐེར་འདི་ཉིད་དངོས་སུ་པར་སྐྲུན་
ཐད་ཐུགས་ཁུར་དང་རྒྱབ་སྐྱོར་བླ་མེད་གནང་མཁན་བཞུགས་སྒར་བོད་ཀྱི་དཔེ་མཛོད་
ཁང་གི་འགན་འཛིན་བཀུར་འོས་དགེ་བཤེས་ལྷག་རྡོ ར་མཆོག་དང་འབྲེལ་ཡོད་ལས་
བྱེད་རྣམས། དེ་བཞིན་རང་ལ་བཀའ་དྲིན་གཞལ་མཐའ་དཀའ་བའི་དྲིན་ཅན་ཕ་མ་
གཉིས་དང་དགེ་བའི་བཤེས་གཉེན་རྣམ་པ། རྒྱུན་དུ་ཐུགས་ཁུར་དང་རྒྱབ་སྐྱོར་རྩེ་
གཅིག་གནང་མཁན་སྤུན་དཀོན་པེ་སོགས་གཉེན་ཉེ་སྤུན་སྲིང་དང་བློས་ཐུབ་གྲོགས་
པོ་ཀུན་ལ་ཐུགས་རྗེ་ཆེ་ཞུ་རྒྱུ་དང་། མཐའ་དོན་འགྲོ་བ་བདེ་བ་དང་བསྟན་པ་རྒྱས་
པའི་སྨོན་ལམ་བཟང་པོ་དང་བཅས་ཕྱི་ལོ་༢༠༠༩ཟླ་༡༡ཚེས༨ཉིན་རང་ཤག་ཤེས་རབ་
འཁྱིལ་བའི་དགའ་ཚལ་དུ་སྦྱར་བ་དགེ །། །།



བཙན་པོ་རིམ་བྱོན་གྱི་རེའུ་མིག
271
བོད་ཀྱི་བཙན་པོ་རིམ་བྱོན་གྱི་རེའུ་མིག
བཙན་པོའི་མཚན། སྲིད་ལོ་ཇི ་བཟུང་ཕྱི་ལོ་ལ་སྦྱར་བ།
ཨང༌།
ཕྱི་ལོ་ ༡༢༧
གཉའ་ཁྲི་བཙན་པོ།
མུ་ཁྲི་བཙན་པོ། །
དིང་ཁྲི་བཙན་པོ།
སོ་ཁྲི་བཙན་པོ།
༣
༤
གནམ་
མེར་ཁྲི་བཙན་པོ།
བདུན།
༦ གདགས་ཁྲི་བཙན་པོ།
༧ སྲིབ་ཁྲི་བཙན་པོ།
༨ གྲི་གུམ་བཙན་པོ།
༩ བྱ་ཁྲི་བཙན་པོ།
༡༠ ཨེ་ཤོ་ལེགས།
༡༡ དེ་ཤོ་ལེགས།
༡༢ ཐེ་ཤོ་ལེགས།
སྟོ ད་ཀྱི་
སྟེ ང་གཉིས།
ལེགས་
དྲུག



272
སྲོང་བཙན་ལོ་རྒྱུས་ཞིབ་འཇུག
-མས་
ཆ
སྲིད་ལོ་ཇི་བཟུང་ཕྱི་ལོ་ལ་སྦྱར་བ།
བ་
•ཅ+ཆ
ཨང་། བཙན་པོའི་མཚན།
༡༣ གུ་རུ་ལེགས།
༡༤ འབྲོང་ཞེར་ལེགས།
ལགས་
༡༥
ཨི་ཤོ་ལེགས།
༡༦
ཟ་ནམ་ཟིན་ལྡེ །
༡༧
ལྡེ ་འཕྲུལ་ནམ་གཞུང་བཙན།
-
༡༨
༡༩
སེ་སྣོལ་ནམ་ལྡེ །
སེ་སྣོལ་པོ་ལྡེ །
༢༠
༢༡
ལྡེ་སྣོལ་ནམ།
ལྡེ་སྣོལ་པོ།
༢༢
ལྡེ་རྒྱལ་པོ།
A. '-
-
-མ
-
༢༣
ལྡེ་སྤྲིན་བཙན།
--
-
-
-
༢༤
རྒྱལ་ཏོ་རི་ལོང་བཙན།
བར་གྱི་
བཙན་བཞི།
༢༥
ཁྲི་བཙན་ནམ།



བཙན་པོ་རིམ་བྱོན་གྱི་རེའུ་མིག
273
ཨང་།
བཙན་པོའི་མཚན།
སྲིད་ལོ་ཇི ་བཟུང་ཕྱི་ལོ་ལ་སྦྱར་བ།
བར་གྱི་བཙན་བཞི།
༢༦
༢༧
༢༨
ཁྲི་སྒྲ་དཔུང་བཙན།
ཁྲི་ཐོག་རྗེ་བཙན།
ལྷ་ཐོ་ཐོ་རི་གཉན་བཙན།
༢༥ར་༌་་་་༌༌་༣༦༤
༢༩
བ•བཟཟམ་
ཁྲི་གཉན་གཟུང་བཙན།
༣༦༤་་་་་་་་་་་་༤༡༩
་་༌་་་་་་་་་་་༌༥ ༡༠
0
༥༡༠༌༌་་་་་་་་། ༨༡
a
༥༨༡་་་་་་༌༦༤༩
༣༠ འབྲོང་གཉན་ལྡེའུ།
༣༡ སྟག་རི་གཉན་གཟིགས།
༣༢ གནམ་རི་སྲོང་བཙན།
༣༣ སྲོང་བཙན་སྒམ་པོ།
༣༤ གུང་རི་གུང་བཙན།
མང་སྲོང་མང་བཙན།
༣༦ འདུས་སྲོང་མང་བཙན།
༣༧ ཁྲི་ལྡེ ་གཙུག་བརྟན།
༦༤༩་་་་་་་་་༌༌༦༥༠
༣
༦༥ o་༌་༌༌༦༧༦
༦༧༦་་་པ་་་་་༌༌༧0༤
༧0༌་༌་་་་་༌༌་་༧༥༥
-
-
-
- -
༣༨
ཁྲི་སྲོང་ལྡེ ་བཙན།
༧༥༥་་༌་་་་་༌་་་་༌"༧༩༧
==.



274
སྲོང་བཙན་ལོ་རྒྱུས་ཞིབ་འཇུག
སྲིད་ལོ་ཇི་བཟུང་ཕྱི་ལོ་ལ་སྦྱར་བ།
ཨང་།
༣༩
༧༩༧༌་་་་་་་་་༩༨
བཙན་པོའི་མཚན།
མུ་ནེ་བཙན་པོ།
མུ་ཏིག་བཙན་པོ།
ཁྲི་གཙུག་ལྡེ ་བཙན་རལ་
པ་ཅན་པོ།
༧༩༨་་་་་་་་་་་༨༡༥
བས་ བཁ་གས་
༨༡༥་་་་་་་་་་་་༌༨༣༦
༤༢ གླང་དར་མ།
༨༣༦་་་་་་་་་་་་་༨༤༢
བོད་སིལ་བུའི་དུས་རབས།
༤༣ འོད་སྲུངས།
༨༤༢་་་་་་་་་་་༌༩༠༥
རྗེ་དཔལ་འཁོར་བཙན།
༩༠༥་༌༌་་་་་་་་་༩༢༣
སྐྱིད་ལྡེ ་ཉི་མ་མགོན།
༩༢༣་་་་་་་་༌༩༤༦
ལྡེ་གཙུག་མགོན། །
༩༤༦༌་་་་་་་་་༌༌༩༩༠
༤༧
ཁོ་རེ།
༩༩༠་༌༌་་་་་་་༌༠༡༦
༤༨
འོད་ལྡེ །
༡༠༡༦༌་་་་་་་་་་་༡༠༧༨
༡༠༧༨་༌༌་་་་་་༌༌༌༌༡༢༠༤



བཙན་པོ་རིམ་བྱོན་གྱི་རེའུ་མིག
275
ཨང་།
བཙན་པོའི་མཚན།
སྲིད་ལོ་ཇི་བཟུང་ཕྱི་ལོ་ལ་སྦྱར་བ།
༥༠ འབར་ལྡེ།
༡༢༠༤་་་་་་་༡༢༥༣
ས་སྐྱའི་དུས་སྐབས།
༥༡
འགྲོ་མགོན་འཕགས་པ།
༡༢༥ ༣་་་་་་་་་་་༌་་༡༢༦༧
ཁ་ཁ་ ཁཁཁའ་ཁམས་ཡཕ མཁཁཁ་བས་
༡༢༦༧་༌༌་་་་་་་་༡༢༧༥
༥༢ རིན་ཆེན་རྒྱལ་མཚན།
༥༣ དྷརྨ་པཱ་ལ་རཀྵི ་ཏ།
༡༢༨༠༌༌༌་་་་་༌༌་༡༢༨༧
༡༢༨༧་་་་་་་་་་་༡༢༠༥
，，,་བལ ག |-
-
༡༣o༦་་་་་་་་་་་་་་༡༣༢༤
༥༤ ཤར་པ་འཇམ་དབྱངས་རིན་ཆེན་རྒྱལ་མཚན། །
༥༥ བདག་ཆེན་རིན་ཆེན་བཟང་པོ་དཔལ།
༥༦ བདག་ཆེན་ནམ་མཁའ་ལེགས།
༥༧ འཇམ་དབྱངས་དོན་ཡོད་རྒྱལ་མཚན།
༥༨ བླ་མ་དམ་པ་བསོད་ནམས་རྒྱལ་མཚན།
༡༣༢༥་༌༌༌་་་་་་༡༣༤༣
༡༣༤༣་་་་་༌་་་་་་་་༡༣༌༤
༡༣༤༥་་༌་་་་་་་་་་་༌༡༣༤༩
ཕག་གྲུའི་དུས་སྐབས།
- ཁཁ་ཁ མཟ་ཁ.
་ ཨ་ ཁ་ ་ ཁe
-ཁ ཁ -- ཁམས
༡༣༤༩་་༌་་་་་་་་་༡༣༦༠
༥༩ ཏཱ་སིཏུ་བྱང་ཆུབ་རྒྱལ་མཚན།
༦༠ གུ་ཤྲི་ཤཱཀྱ་རྒྱལ་མཚན།
ཨས ་བ ས པ བཨཁས་པ་
༡༣༦༠༌་་་་་་་་་༌༡༣༤༥
+--མ་ཁ་ཕབ ་ས་
༤༤ པ------------



276
སྲོང་བཙན་ལོ་རྒྱུས་ཞིབ་འཇུག
ཨང་།
སྲིད་སྐྱོང་པའི་མཚན། སྲིད་ལ་ཇི་བཟུང་ཕྱི་ལོ་ལ་སྦྱར་ག
-
-
-
༦༡
སྤྱན་སྔ་གྲགས་པ་བྱང་ཆུབ
༡༣༦༥་་༌་་་་་་་༡༣༧༤
༡༣༧༤་་་་་་་་་་་་༌༡༣༨༡
༦༢
པ༣
སྡེ་སྲིད་བསོད་ནམས་གྲགས་པ། །
མི་དབང་གྲགས་པ་རྒྱལ་མཚན།
༡༣༨༡་་་་་་་་༌་་་་༡༣༨༥
༡༣༨༥༌་༌་་་་་་་་༡༤༣༢
༦༤ ཝང་གྲཌ་པ་འབྱུང་གནས།
༦༥ ཀུན་དགའ་ལེགས།
༡༤༣༢་་་་་་་་་་༡༤༤༨
-
-
-
-
-
-
-
༦༦
སྤྱན་སྔ་ངག་གི་དབང་པོ།
༡༩༩༨་་༌་་་་་་་༡༩༨༡
-
-
-
-
-
-
-
-
རིན་སྤུངས་པའི་དུས་སྐབས།
༦༧ ནོར་བུ་བཟང་པོ།
༡༤༨༡་་་་་་་་་་༡༤༩༣
-v-----
--
--
-- -
---
-
--༧
+--
-
མས
༡༤༩༣་་་་་བ་་་་བབ"༡༥༠༢
༡༥༠༢་་་་་་་་་་་་༡༥༡༢
༦༨ མཚོ་སྐྱེས་རྡོ་རྗེ།
༦༩ དོན་ཡོད་རྡོ་རྗེ ། །
༧༠ དོན་གྲུབ་ཚེ་བརྟན་རྡོ་རྗེ།
༧༡ ངག་དབང་འཇིག་གྲགས།
༡༥ ༡༢་་་་༌་་་་༌་་་་་༡༥༥༧
༡༥༥༧་་་་་་་་་་་་་་་༡༥༦༥



བཙན་པོ་རིམ་བྱོན་གྱི་རེའུ་མིག
277
ཨང་། སྲིད་སྐྱོང་པའི་མཚན། སྲིད་ལོ་ཇི་བཟུང་ཕྱི་ལོ་ལ་སྦྱར་ག
གཙང་པའི་དུས་རབས།
༧༢ ཞིང་ཤག་པ་ཚེ་བརྟན་རྡོ་རྗེ།
༧༣ ཀརྨ་བསྟན་སྲུང་དང་པོ།
༡༥༦༥༌་༌་༌༡༦༠༥
༡༦༠༥༌༌་༌་་་་་་་༡༦༡༨
，
，
，
-
-
++
+
+
+
+++
-
-
•
•
•
ཟ
-
-
+
+
+
-
ཤེ
ས
༧༤ ཀརྨ་ཕུན་ཚོགས་རྣམ་རྒྱལ།
༡༦༡༨་་་་་་་་་་་་༡༦༢o
༧༥ བསྟན་སྐྱོང་དབང་པོ།
༡༦༡༨་༌༌་་་་་་་༡༦༤༢
དགའ་ལྡན་ཕོ་བྲང་དུས་རབས།
༧༦
སྡེ་སྲིད་བསོད་ནམས་ཆོས་འཕེལ།
༡༦༤ལྟ་བཟང་ཟ་བའ་་༌༡༤༥༨
༧༧ རྒྱལ་དང་ལྔ་པ་བློ་བཟང་རྒྱ་མཚོ།
༡༦༥ར་་་་་་་་་༡༦༦༠
༡༦༦༠་༌་་་་་་་༡༦ང་ར
ولد ماد۷۷۷۷۷۷۷۷) بایار
༧༨ འཕྲིན་ལས་རྒྱ་མཚོ།
༧༩ བློ་བཟང་མཐུ་སྟོབས།
༨༠ བློ་བཟང་སྦྱིན་པ།
༨༡ གྲོང་སྨད་པ་སངས་རྒྱས་རྒྱ་མཚོ།
༡༦༧༥་་༌་་་་་་༌༡༦༧༩
༡༦༧༩་་་་་་་༡༧༠༣



278
སྲོང་བཙན་ལོ་རྒྱུས་ཞིབ་འཇུག
ཨང་།
སྲིད་སྐྱོང་པའི་མཚན།
སྲིད་ལོ་ཇི་བཟུང་ཕྱི་ལོ་ལ་སྦྱར་ག
༨༢ ངག་དབང་རིན་ཆེན།
༡༧༠༤༌༌༡༧༠༦
༡༧༠༧་་༌༡༧༡༧
༡༧༡༧་༌༡༧༢༠
༡༧༢༡་་༌༡༧༢༧
-
-
-
པ
-
-
༡༧༢༨་༌༡༧༤༧
༨༣ ལྷ་བཟང་ཁཱང་།
༨༤ སྟག་རྩ་བ་ལྷ་རྒྱལ་རབ་བརྟན།
༨༥ དའི་ཆིང་སྦ་དུར་བསོད་ནམས་རྒྱལ་པོ།
༨༦ ཕོ་ལྷ་བ་བསོད་ནམས་སྟོབས་རྒྱལ།
༨༧ ཝང་འགྱུར་མེད་རྣམ་རྒྱལ།
༨༨ རྒྱལ་དབང་དུན་པ་བསྐལ་བཟང་རྒྱ་མཚོ།
༨༩ དེ་མོ་ངག་དབང་འཇམ་དཔལ་དེ་ལེགས་རྒྱ་མཚོ།
༩༠ ཚེ་གླིང་ངག་དབང་ཚུལ་ཁྲིམས།
༡༧༤༧་༌༌༡༧༥༠
བས
༡༧༥༡༡༧༥༧
༡༧༥༧༌༡༧༧༧
༡༧༧༧་༌༌༡༧༨༦
༩༡
རྒྱལ་དབང་བརྒྱད་པ་འཇམ་དཔལ་རྒྱ་མཚོ།
༡༧༨༧"༡༧༩༠
-
-
-
-
༡༧༩༡་་་༡༨༡༠
༩༢ ཀུན་གླི ང་རྟ་ཚག་བསྟན་པའི་མགོན་པོ།
༩༣ དེ་མོ་འཇིགས་མེད་རྒྱ་མཚོ།
༡༨༡༡་་་༡༨༡༩



བཙན་པོ་རིམ་བྱོན་གྱི་རེའུ་མིག _279
སྲིད་ལ་ཇི་ཟུང་ཕྱི་ལོ་ལ་སྦྱར་བ།
༡༨༡༩་་་་་་་༡༨༤༤
--
-----
༡༨༤༤་་་་་་་་་་་་་༡༨༤༥
ཨང་། སྲིད་སྐྱོང་པའི་མཚན།
༩༤ ཚེ་གླིང་འཇམ་དཔལ་ཚུལ་ཁྲིམས།
༩༥ པཎ་ཆེན་དུན་པ་བསྟན་པའི་ཉི་མ།
༩༦ རྭ་སྒྲེང་ཡེ་ཤེས་ཚུལ་ཁྲིམས།
༩༧ བཤད་སྒྲ་དབང་ཕྱུག་རྒྱལ་པོ།
༩༨ སྡེ་དྲུག་མཁྱེན་རབ་དབང་ཕྱུག
༩༩ རྒྱལ་དབང་བཅུ་གཉིས་པ་འཕྲིན་ལས་རྒྱ་མཚོ།
༡༨༤༥་་་་་་་་་༡༨༦༢
༡༨༦༢་་་་་་་་་༌༡༨༦༤
༡༨༦༌༌་་་བའ་་བའ་་༡༨༧༣
༡༨༧སྐབས་བབས་བས་ཟབ་ཟབ་༡༨༧༥
ཆ
༧
༡༠༠
རྟ་ཚག་ངག་དབང་དཔལ་ལྡན་ཡེ་ཤེས། །
༡༨༧༥་་་་་་་་་་༡༨༨༦
ཟླ
༡༠༡
དེ་མོ་འཕྲིན་ལས་རབ་རྒྱས། །
༡༨༩༥་་་་་་་་་་་༡༩༠༦
，
༡༨༩༥༌་་་་་་་་་་༡༩༠༦
༡༠༢ རྒྱལ་དབང་བཅུ་གསུམ་པ་ཐུབ་བསྟན་རྒྱ་མཚོ།
༡༠༣ དགའ་ལྡན་ཁྲི་བ་བློ་བཟང་རྒྱལ་མཚན།
༡༩༠༧་་་་་་་་་་༌༡༩༠༩
༡༠༤ བཤད་སྒྲ་དཔལ་འབྱོར་རྡོ་རྗེ།
༡༩༠༧༌ས་བ་བསབ་་་༡༩༢༠
༡༠༥
ཆང་ཁྱིམ་མཁྱེན་རབ་དཔལ་འབྱོར། །
༡༩༠༧༌༌་་་་་་་་་༡༩༢༠
༡༠༦ ཞོལ་ཁང་དོན་གྲུབ་ཕུན་ཚོགས།
༡༩༠༧་་་་་་་་་་་་༡༩༢༦



280
སྲོང་བཙན་ལོ་རྒྱུས་ཞིབ་འཇུག
ཨང་།
སྲིད་སྐྱོང་པའི་མཚན།།
སྲིད་ལོ་ཇི་ཁུང་ཕྱི་ལོ་ལསྦྱར་བ།
，
5
༡༠༧
དགའ་ལྡན་ཁྲི་པ་བློ་བཟང་རྒྱལམཚན།
༡༩༡༠་་་བཟང་དང་འབབ༌༡༩༡༢
--...-----
------
--མ་ ་.... -..
༡༠༨ ཚེ་སྨོན་གླིང་།
༡༩༡༣་བབས་པ་པ་ས་་༡༩༡༣
--
-- -- འས ཆ་ཕ
མས་ཚ་ས ་ - •
༡༩༡ལྟ་བ་བཟའ་བ་པ༌༡༩༣༣
，
+
-
-
-
-
-
-
-
-
-
༡༠༩ རྒྱལ་དབང་བཅུ་གསུམཔ་ཐུབ་བསྟན་རྒྱ་མཚོ།
༡༡༠ གླང་མདུན་ཀུན་དགའ་དབང་ཕྱུག
༡༡༡ རྭ་སྒྲེང་འཇལ་དཔལཡེ་ཤེས།
༡༩༢༦གས་བསལ་ལས་ལངས་༡༩༥
༡༩༩༣༤བས་བབས་ས་མ་༡༩༤༠
༡༡༢ སྟག་བྲག་ངག་དབང་གསུང་རབ་
༡༩༤༡བབས་པས་ལས་འབབ་༡༩༥༠
༡༡༣ བློ་ང་བཀྲ་ཤིས
༡༩༥oའ་པ་་་་སས་༌༡༩༥༢
༡༡༤ ཀླུ་ཁང་པ་ཚེ་དབང་རབ་བརྟན།
༡༩༥oབབ་པའམ་འབའ་༌༡༩༥༢
t:
+++
+ད
+--
རྨ་ས
''ཅ
ཆ+
༤༤、 སt
ཆ
ས་ས
----
ཆས་ས• i-མ+--
-
ཕiཅས་པས1,4 བསམ་བས
མ
ས
་ཀt+
+
༩.མt
༡༡༥
རྒྱལདབང་ཅུ་བཞི་པ་བསྟན་འཛིན་རྒྱ་མཚོ།
༡༩༥oབལ་པཎ་སྔ་བབ་
1
4
-
-
-
-
བ བསམསཟསྐབས་སཙབརྨt-ཡ-པརྨཆརབ་བསམ་པ་མ་བབས --



བོད་ཀྱི་རྒྱལ་རབས་དང་འབྲེལ་བའི་ལོ་རྒྱུས།
281
༡༽
བོད་ཀྱི་རྒྱལ་རབས་དང་འབྲེལ་བའི་
ལོ་རྒྱུས་ཀྱི་དེབ་མིང་།
བཀའ་ཆེམས་ཀ་ཁོལ་མ། སྲོང་བཙམ་སྒམ་པོས་མཛད་ཅིང་ཨ་ཏི་ཤས་གཏེར་
ནས་བཏོན། (༡༠༩༨)
མ་ཎི་བཀའ་འབུམ། སྲོང་བཙན་སྒམ་པོས་མཛད་ཅིང་གྲུབ་ཐོབ་དངོས་གྲུབ་
ཀྱིས་གཏེར་ནས་བཏོན། །
ཏུན་ཧོང་བོད་ཀྱི་ལོ་རྒྱུས། ཕྱི་ལོ་ ༩༣༨ ཡས་མས་ཤིག་ལ་བརྩམས་པར་
རྗེས།
སྦ་བཞེད་ཞབས་བཏགས་མ། ཕྱི་ལོ་ ༧༦༢ ཡས་མས་སུ་སྦ་ཡེ་ཤེས་དབང་
པོས་མཛད།
༧༽
པདྨ་བཀའ་ཐང་། སློབ་དཔོན་པདྨ་འབྱུང་གནས་ཀྱིས་མཛད།
བཀའ་ཐང་སྡེ་ལྔ། ཕྱི་ལོ་ ༧༩༦ ཡས་མས་སུ་སློབ་དཔོན་པདྨ་འབྱུང་གནས་
ཀྱིས་མཛད།
ལྡེའུ་ཆོས་འབྱུང་། ས་གླང་ ༡༡༠༩ གོང་རོལ་ཅིག་ཏུ་ལྡེའུ་ཇོ་སྲས་ཀྱིས་
མཛད་པ་ཡིན།
སྦ་བཞེད། ཕྱི་ལོ་ ༧༦༠ ཡས་མས་ཤིག་ལ་སྦ་གསལ་སྣང་གིས་མཛད། །
（བསམ་ཡས་ཀྱི་ལོ་རྒྱུས། ）
བཀའ་ཆེམས་མཐོང་བ་དོན་ལྡན། ལྕགས་གླང་ ༡༣༦༡ བྱང་ཆུབ་རྒྱལ་
མཚན་གྱིས་མཛད།
སྟོད་ལུང་ཇོ་བོའི་བསྟན་རྩིས། ས་འབྲུག ༡༠༢༨ སྟོད་ལུང་པ་ཇོ་བོ་
ཚུལ་ཁྲིམས་འབར་གྱིས་མཛད།
༡༠༽



282
སྲོང་བཙན་ལོ་རྒྱུས་ཞིབ་འཇུག
༡༡༽
༡༢༽
༡༣༽
༡༤༽
༡༥༽
༡༦༽
བོད་ཀྱི་རྒྱལ་རབས་བསྡུས་པ། ཤིང་ཕག ༡༢༧༥ འགྲོ་མགོན་འཕགས་
པས་མཛད།
རྒྱལ་རབས་གསལ་བའི་མེ་ལོང་། ས་འབྲུག ༡༣༢༨ བསོད་ནམས་རྒྱལ་
མཚན་གྱིས་མཛད། །
དེབ་ཐེར་དམར་པོ། མེ་ཁྱི་ ༡༣༤༦ ཚལ་པ་ཀུན་དགའ་རྡོ་རྗེས་མཛད།
རྒྱ་བོད་ཡིག་ཚང་མཁས་པ་དགའ་བྱེད། ཤིང་སྟག ༡༤༣༤ སྟག་ཚང་པ་
དཔལ་འབྱོར་བཟང་པོས་མཛད།
དེབ་ཐེར་སྔོན་པོ། ས་ཁྱི་ ༡༤༧༨ འགོས་ལོ་གཞོན་ནུ་དཔལ་གྱིས་བརྩམས།
དེབ་ཐེར་དམར་པོ་གསར་མ། ས་ཁྱི་ ༡༥༣༨ བསོད་ནམས་གྲགས་པས་
མཛད། །
ཆོས་འབྱུང་མཁས་པའི་དགའ་སྟོན། ཤིང་སྦྲུལ་ ༡༥ ༤༥ དཔའ་བོ་གཙུག་
ལག་འཕྲེང་བས་མཛད།
ཆོས་འབྱུང་མེ་ཏོག་འཕྲེང་བ། ཆུ་ལུག ༡༢༨༣ ནེའུ་གྲགས་པ་སྨོན་ལམ་
བློ་གྲོས་ཀྱིས་མཛད།
དཔྱིད་ཀྱི་རྒྱལ་མོའི་གླུ་དབྱངས། ཆུ་ཕག ༡༦༩༣ རྒྱལ་དབང་ལྔ་པ་བློ་
བཟང་རྒྱ་མཚོས་མཛད།
གདུང་རབས་ཡིད་ཀྱི་མེ་ལོང་། ཤིང་གླང་ ༡༧༤༥ ཀ་ཐོག་ཚེ་དབང་ནོར་
བུས་མཛད།
དེབ་ཐེར་འཕྲུལ་གྱི་མེ་ལོང་། ས་སྦྲུལ་ ༡༧༤༩ ཀ་ཐོག་ཚེ་དབང་ནོར་
བུས་མཛད།
རྒྱ་བོད་ཧོར་གསུམ་གྱི་ལོ་རྒྱུས། ཆུ་རྟ་ ༡༨༢༢ དབལ་མང་དཀོན་མཆོག་
རྒྱལ་མཚན་གྱིས་མཛད།
༡༨༽
༡༩༽
༢༠༽
༢༡༽
༢༢༽



བོད་ཀྱི་རྒྱལ་རབས་དང་འབྲེལ་བའི་ལོ་རྒྱུས།
283
༢༣༽
༢༩༽
༢༦༽
༢༧༽
༢༨༽
༢༩༽
བཻཌཱུརྱ་སེར་པོ། ཤིང་གླང་ ༡༦༨༥ སྡེ་སྲིད་སངས་རྒྱས་རྒྱ་མཚོས་མཛད།
རྒྱལ་རབས་གསེར་གྱི་ཕྲེང་བ། ས་སྦྲུལ་ ༡༧༤༩ ཀ་ཐོག་ཚེ་དབང་ནོར་
བུས་མཛད།
རྒྱལ་རབས་མཁས་པའི་མགུལ་རྒྱན། ཆུ་རྟ་ ༡༨༢༢ རག་ར་བསྟན་པའི་
རྒྱལ་མཚན་གྱིས་མཛད།
མདོ་སྨད་ཆོས་འབྱུང་། ཆུ་སྦྲུལ་ ༡༨༣༣ བྲག་དགོན་བསྟན་པ་རབ་རྒྱས་
ཀྱིས་མཛད།
རུས་མཛོད་མེ་ཏོག་སྐྱེད་ཚལ། གྱི་ལུང་བཀྲ་ཤིས་རྒྱ་མཚོ་དང་གྱི་ལུང་ཐུགས་
མཆོག་རྡོ་རྗེས་མཛད།
དེབ་ཐེར་དཀར་པོ། ཕྱི་ལོ་ ༡༩༤༦ དགེ་འདུན་ཆོས་འཕེལ་གྱིས་མཛད།
བོད་ཀྱི་ཆོས་སྲིད་ཟུང་འབྲེལ་སྐོར་བཤད་པ། ཕྱི་ལོ་ ༡༩༨༠ དུང་དཀར་
བློ་བཟང་འཕྲིན་ལས་ཀྱིས་མཛད།
བོད་ཀྱི་རྡོ་རིང་ཡི་གེ་དང་དྲིལ་བུའི་ཁ་བྱང་། ༡༩༨༤ བསྒྲིགས།
སྲིད་དོན་རྒྱལ་རབས། ཕྱི་ལོ་ ༡༩༧༥ ཞྭ་སྒབ་བདེ་ལྡན་དབང་ཕྱུག་གིས་
མཛད།
བོད་ཀྱི་གནས་བབས། ཝན་ཝཊ་ཝན་པ་རག་གིས་མཛད། ༡༩༨༨ བོད་
བསྒྱུར་བྱས།
དེབ་ཐེར་ཀུན་གསལ་མེ་ལོང་། ཕུན་ཚོགས་ཚེ་རིང་གིས་བརྩམས།
བོད་སིལ་བུའི་ལོ་རྒྱུས་ཤེལ་དཀར་འཕྲེང་བ། ནོར་བྲང་ཨོ་རྒྱན་གྱིས་བརྩམས།
དཔྱིད་འགྲེལ་ཡིད་ཀྱི་དགའ་སྟོན། ༡༩༩༡ ནོར་བྲང་ཨོ་རྒྱན་གྱིས་མཛད།
རེའུ་མིག་ངོ་མཚར་ཀུན་སྣང་། ༡༩༨༡ དུང་དཀར་བློ་བཟུང་འཕྲིན་
ལས་དང་མདོ་བཀྲ་ཤིས་དབང་འདུས་གཉིས་ཀྱིས་བསྒྲིགས།
༣༠༽
༣༡༽
༣༢༽
༣༣༽
༣༤༽
༣༥༽
༣༦༽



284
༣༧༽
༣༨༽
༤༠༽
སྲོང་བཙན་ལོ་རྒྱུས་ཞིབ་འཇུག
བོད་ཀྱི་ལོ་རྒྱུས་དོན་ཆེན་རེའུ་མིག ༡༩༨༡ ཕུན་ཚོགས་ཚེ་རིང་གིས་རྩོམ་
སྒྲིག་བྱས།
བོད་ཀྱི་ལོ་རྒྱུས་རགས་རིམ་གཡུ་ཡི་ཕྲེང་བ། ༡༩༩༡ ཆབ་སྤེལ་ཚེ་ཕུན་
དང་ནོར་བྲང་ཨོ་རྒྱན་གཉིས་ཀྱིས་བརྩམས། ༢༩༽ བོད་ཀྱི་ལོ་རྒྱུས་གླེང་
བའི་གཏམ། ༡༩༩༡ རྒྱལ་མོ་འབྲུག་པས་བརྩམས།
བོད་ཀྱི་ལོ་རྒྱུས་སྤྱི་དོན་པདྨ་རཱ་གའི་ལྡེ་མིག ༡༩༩༣ ཐུབ་བསྟན་ཕུན་
ཚོགས་ནས་བརྩམས།
བོད་ཀྱི་ལོ་རྒྱུས་སློབ་གཞི་བློ་གསར་འཇུག་པའི་འབབ་སྟེགས། ༡༩༩༥ རིན་
ཆེན་ནོར་བུས་བརྩམས།
བོད་ཀྱི་ལོ་རྒྱུས་གཞོན་ནུ་དགའ་བའི་གཏམ་འཕྲེང་། ༡༩༩༦ བློ་བཟང་རྒྱ་
མཚོས་བརྩམས། །
དེབ་ཐེར་དཀར་པོའི་ཁ་སྐོང་མེས་བློན་གོང་མའི་ཞལ་ཆེམས། ༡༩༨༨ རག་
ར་ཐུབ་བསྟན་ཆོས་དར་གྱིས་བརྩམས།
ཁ་བ་རི་བའི་ལོ་རྒྱུས་ཡིད་དགའི་ཕྲེང་བ། རྒྱ་མི་སོའུ་ཝེན་ཆིན་གྱིས་བརྩམས་
པ་ཟླ་བ་ཚེ་རིང་གིས་བསྒྱུར།
༤༡༽
༤༣༽
༤༣༽
༤༤༽



སྲོང་བཙན་ལོ་རྒྱུས་ཞིབ་འཇུག་
༄༅། །སྲོང་བཙན་ཞིབ་འཇུག་གི་དེབ་ཐེར་འདིའི་ནང་། བཙན་པོ་གང་ཉིད་ནི་ཤེས་རིག་ལོ་
རྒྱུས་ཀྱི་ངོས་ནས་བལྟས་ན་རྒྱལ་བ་ཤཱཀྱ་མུ་ནེའི་བསྟན་པའི་འཕོལ་རིམ་གྱི་ལོ་རྒྱུས་དང༌། ས་བབ་
དང་རྒྱལ་ཁོངས་ཀྱི་ངོས་ནས་འཛམ་གླི ང་གསུམ་པར་གྲགས་པའི ''ཨེ་ཤེ་ཡའི་ལོ་རྒྱུས་སྟེང་ཕྱིས
འབྲེལ་དང་དཔུང་བསྟོད། རིག་གནས་ཀྱི་འཕེལ་ཕྱོ གས་གསར་པའི་ཕྱོགས་སྟོ ན་པ་ཞིག་དང་།
སློབ་སྦྱོང་དང་གཉེན་འབྲེལ། ཚོང་ལས་སྣ་མང་སྒོ་འབྱེད་དང་གསར་གཏོད་མཁན། ལྷག་པར་དུ་
ཐུབྷོད་ཆེན་མོའི་བཙན་པོའི་རྒྱལ་ཁབ་གསར་འཛུགས་དང་། ཐེག་པ་ཆེན་པོའི་ཆོས་ཀྱི་ལུགས་དང་
ས་སྦྱོར་གྱི་ཡི་གེའི་སྲོལ་ཀློག་མར་ཕྱེས་པ། གསེར་དངུལ་གྱི་ཊམ་ཀ་གསར་དུ་བཏོད་པ། ཤེས་
རིག་གི་དཔལ་ཡོན་སཱུ ་མང་བསྡུ་ལེན་དང་དྲག་པོའི་དམག་གི་སྒྲིག་འཛགས་རི མ་ད པུ ་དང༌།
ཁྲིམས་ལུགས་དང་བཟོ་ལས་ཀྱི་ལས་གཞི་ སྣ་མང་བསྐྱར་བཅོས་དང་གསར་བསྒྱུར་གནང་སྟེ །
མངའ་ཁོངས་རྒྱ་བསྐྱེད་དང་མཐའ་མཚམས་བརྟན་སྲུང་གི་ཐབས་ཇུས་ཀྱི་རིམ་པ་སོགས་གཙོ་
གནད་དུ་བཟུང་སྟེ། བོད་ཀྱི་ཆབ་སྲིད་དང་དམག་དོན་མཁས་ཅན་བཙན་པོ་སྲོང་བཙན་སྒམ་པོའི་
ལོ་རྒྱུས་ངོས་འཛིན་དང་ཕྱོགས་སྡོམ་བྱས་པའི་ལོ་རྒྱུས་དེབ་ཀླུར་ཞིག་ཏུ་ཞིབ་འབྲི་བགྱིས་ཡོད། །
རྩོམ་པ་པོ་སྨན་ཤེར་ཡོ ་གྲོས་ནི ། བོད་དུ་རྔ་ཡུལ་ནང་བསྟན་སློབ་གླིང་དུ་རྩོམ་རིག་དང་སྐར་རྩིས་
དགེ་རྒན་བྱས། ཕྱི་ལོ་ ༡༡༩༣ ལོར་བ གས་སྒར་ཚེས་པ་ཡག་ཚང་ནས་མཐོ་རིམ་རིག་གནས་རང་
འབྱམས་པ་ཐོན། སློབ་གླིང་དེའི་རྩོམ་སྒྲིག་སྡེ་ཚན་གྱི་སྤྱི་ཁང་རྩོམ་སྒྲིག་པའི་འགན་ཁུར། ད་བར་བོད། ས་
ས་ཁམས་དང་ཁོར་ཡུག་དང༌། རྩོམ་རིག་དང་བརྡ་སྤྲོད། འབྱུང་རྩི་ས་སོགས་ཀྱི་སྐོར་ལས་དཔྱད་བགྲོ ད་
རྩོམ་ཡིག་སུམ་ཅུ་ཙམ་འཔི ་སྐྱེལ་དང་། བོད་བརྒྱུ ད་ནང་བསྟན་གྱི་འདུལ་བ་དང་དབུ་མ། རྣམ་ཐར་དང་
ཆོས་འབྱུང་སོགས་རིག་གཞུང་ཆེད་དེབ་བཅུ་གཅིག་གི་གཙོ་འགན་རྩོམ་སྒྲིག་ཞུས་ཡོད། ད་ལྟ་རྒྱལ་
སྤྱིའི་པེན་བོད་ཀྱི་རྩོམ་པ་པོའི་ཚོགས་མི་དང༌། རྒྱལ་སྤྱིའི་མིའི་རིགས་རིག་པ་དང་། ལྡན་རིག་པའི་
མཐུན་ཚོགས་ཀྱི་ཚོགས་མི། རྡ་རམ་ས་ལའི་སྒྲོན་མ་རྩོམ་སྒྲིག་ཁུང་གི་སློབ་སྟོན་པ་གཏམ་ཡིན།
ISBN 978-83-60069-11-3
ཟླE gབྲ1 1
F ]
